# -*- mode: mandoku-view; -*-
#+DATE: 2015-08-28 23:02:55.364814
#+TITLE: 靈寶無量度人上品妙經
#+PROPERTY: DZID  DZ0001
#+PROPERTY: SOURCE  正統道藏，三家本，1988，1—1 六十一卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0001_SJB_023-010150b>
#+PROPERTY: JUAN 23
#+PROPERTY: ID KR5a0001
<pb:KR5a0001_HFL_023-001a>¶
靈寶无量度人上品妙經卷之二十三玄三¶
　　　降眞召靈品¶
道言昔於太極宮中紫燿騰歌大通神土受¶
元始度人降眞召靈无量上品¶
元始天尊當說是經周回十過以召十方始¶
當詣座天眞大神上聖髙尊妙行眞人無鞅¶
數衆乘空而來紫煙騰霄羽騎雲車霓旌霞¶
蓋映靄晨煇五色羅絡鬱燿九空七日七夜¶
諸天諸地日月星辰海嶽洞宫一時開朗靈¶
光照徹景氣澄清一國地土山川林木緬平¶
<pb:KR5a0001_HFL_023-001b>¶
一等無復髙下土皆作七寶異珍十華妙色¶
衆眞侍座¶
元始天尊玄座空浮天靈洞化神金萬變之¶
摩說經一遍天眞大聖同時稱善是時一國¶
男女尊崇道德開悟性眞說經二遍神化彰¶
明說經三遍昧識達玄說經四遍霄虚妙響¶
雅韻成音說經五遍空洞靈文朗煥八方說¶
經六遍髙眞上聖下敎人間說經七遍三洞¶
經法普用宣行說經八遍幽顯神靈應念隨¶
心感善降祥與德合并說經九遍魔試蠲息¶
<pb:KR5a0001_HFL_023-002a>¶
五帝舉仙說經十遍百神結體萬炁齊升是¶
時一國是男是女莫不傾心皆受護度咸得¶
長生¶
道言是時元始天尊說經一遍東方无極无¶
量品元道大神無鞅之衆浮空而至說經二¶
遍南方无極无量品明會大神無鞅之衆浮¶
空而至說經三遍西方无極无量品浩素大¶
神無鞅之衆浮空而至說經四遍北方无極¶
无量品靜復大神無鞅之衆浮空而至說經¶
五遍東北无極无量品萬化大神無鞅之衆¶
<pb:KR5a0001_HFL_023-002b>¶
浮空而至說經六遍東南无極无量品通光¶
大神無鞅之衆浮空而至說經七遍西南无¶
極无量品華眞大神無鞅之衆浮空而至說¶
經八遍西北无極无量品玄虚大神無鞅之¶
衆浮空而至說經九遍上方无極无量品紫¶
極大神無鞅之衆浮空而至說經十遍下方¶
无極无量品洞皇大神無鞅之衆浮空而至¶
十遍周竟十方无極天眞大神一時同至一¶
國男女傾心歸仰來者有如雲飛霧合無鞅¶
之衆迮國一半土皆偏陷非可禁止於是元¶
<pb:KR5a0001_HFL_023-003a>¶
始化一寶山狀如崐崘内有洞室玉扉四開¶
在空玄之中去地千丈元始登引天眞大神¶
上聖髙尊妙行眞人十方无極至眞大神無¶
鞅數衆俱入寶山之中天人仰看惟見勃勃¶
從玉扉中入旣入玉扉不知所在國人廓散¶
地還平正無復𣣱陷元始即於寶山之内說¶
經都竟衆眞監度以授於我當此之時喜慶¶
難言法事粗悉諸天復位倏歘之間寂無遺¶
響是時天人遇值經法普得濟度乆視長年¶
無有疾傷傾土歸仰咸啓悟心不邪不詖不¶
<pb:KR5a0001_HFL_023-003b>¶
昧不愚不荒不蕩不求不欲不念不思性與¶
道通體合至眞慈惠爲本風俗長淳國安民¶
豐欣樂太平經始出敎一國以道預有至心¶
崇奉禮敬皆得度世¶
道言元始天尊說經中所言並是諸天上帝¶
内名隱韻之音亦是神霄内諱玉洞之隠名¶
也非世之常辭上聖已成眞人通玄究微能¶
悉其章誦之十過諸天遥唱萬帝設禮河海¶
靜黙天眞降庭招命神靈三天駐軒璇璣不¶
行千官列班負赤玉之寶圖握黑帝之隠篇¶
<pb:KR5a0001_HFL_023-004a>¶
回屍起死降眞得生白骨成人上獲髙仙至¶
學之士誦之十過則五帝臨察三官赦愆地¶
根伐絶魔試莫侵濟度埀死絶而得生所以¶
爾者學士穢氣未消體未洞眞以制十方威¶
未制天政德可伏御地祇束縳魔靈但却死¶
而已不能更生輕誦此章身則被殃供養尊¶
禮門戸興隆世世昌熾與善因縁萬災不干¶
神明護門斯經尊妙獨歩玉亰度人无量爲¶
萬道之宗巍巍大梵德難可勝¶
道言凡誦是經十過降眞召靈諸天齊到海¶
<pb:KR5a0001_HFL_023-004b>¶
嶽神官隂陽主宰俱來護度簡奏髙宸格皆¶
九年道就長生獲受玉書而上列帝臣功滿¶
德就無不克升朝于金闕遊宴玉亰也上學¶
之士修誦是經降眞召靈混化百神洞合幽¶
妙超鍊飛昇世人受誦雖未逹玄要精念若¶
勤亦可感眞期靈延致妙氣灌養身形脫離¶
疾患保壽長年後皆得作尸解之道魂神暫¶
滅不經地獄即得返形遊行太空此經微妙¶
普度無窮一切天人莫不受慶無量之福生¶
死蒙恵上天所寶不傳下世至士齎金寶効¶
<pb:KR5a0001_HFL_023-005a>¶
心盟天而傳輕泄漏慢殃及九祖長役鬼官¶
侍經五帝玉童玉女各三十二人營衞神文¶
保衞受經者身¶
道言正月長齋誦詠是經降太上之上眞召¶
三界之衆靈爲上世玄曾下逮一身消絶積¶
禍散滅惡愆上升玉宮參晨帝軒七月長齋¶
誦詠是經降太一之中眞召九宫之衆靈保¶
度我身上奏玄名紀功青簡十月長齋誦詠¶
是經降太上之下眞召洞臺之衆靈爲國土¶
封疆社稷民人撫調時序風雨順冝稼穡豐¶
<pb:KR5a0001_HFL_023-005b>¶
禳永享升平八節之日誦詠是經降召八方¶
玄虚日月宿度眞靈消禳殃沴感格福祥本¶
命之日誦詠是經降召天地隂陽五行眞靈¶
之神混合我形鎭守百關九宫泥丸骨骸玉¶
固色潤金鮮使我長存上賔帝前¶
　道言行道之日皆當香湯沐浴齋戒入室¶
　東向叩齒三十二通上聞三十二天心拜¶
　三十二過閉目靜思身坐青黃白三色雲¶
　炁之中内外蓊冥有青龍白虎朱雀玄武¶
　獅子白鶴羅列左右日月照明洞煥室内¶
<pb:KR5a0001_HFL_023-006a>¶
　項生圓象光映十方如此分明密呪曰¶
无上玄元太上道君召出臣身中三五功曹¶
左右官使者侍香玉童傳言玉女五帝直符¶
直日香官各三十六人關啓所言今日吉慶¶
長齊清堂修行至經无量度人願所啓上徹¶
徑御¶
无上三十二天元始上帝至尊几前畢¶
　引炁三十二過東向誦經¶
¶
¶
<pb:KR5a0001_HFL_023-006b>¶
元始无量度人上品妙經¶
元始洞玄靈寶本章降眞召靈上品妙首十¶
回度人百魔隱韻感格自然神素靈章合明¶
妙關虚清大梵經緯萬天總括三道玄通化¶
樞宗於會極與道涵虚開布精誠分辨靈塗¶
非志不達非德不攄神文攝炁冥冥相符上¶
該玉闕旁周洞无彌羅梵境幽寥之中紫微¶
瓊館龜臺閬風天機所主歷劫无綱混茫之¶
精祕頥幽光煥落萬景鬱秀五華大羅法輪¶
總御十方佩受帝炁降眞召靈中有消愆散¶
<pb:KR5a0001_HFL_023-007a>¶
厄之神中有長生延壽之君中有三玄定命¶
大神中有五老皇靈丈人中有隂陽丁甲元¶
根主宰太一尊神回光鍳映无量度人今日¶
存感萬聖臨軒¶
東方无極景眞神王長生大聖无量度人¶
南方无極化靈神王長生大聖无量度人¶
西方无極昭應神王長生大聖无量度人¶
北方无極冥慧神王長生大聖无量度人¶
東北无極妙智神王長生大聖无量度人¶
東南无極洞明神王長生大聖无量度人¶
<pb:KR5a0001_HFL_023-007b>¶
西南无極藏光神王長生大聖无量度人¶
西北无極寶華神王長生大聖无量度人¶
上方无極寶仙神王長生大聖无量度人¶
下方无極舉度神王長生大聖无量度人¶
十方降眞召靈神王長生度世无量大神並¶
乘三素華雲飛飊霞輦浮燿玉輿翼衞钁天¶
大獸神虎辟邪建降眞之節召靈之旛前列¶
鐘鼓震響後參廣樂簫歌景龍碧鳳音韻相¶
和千眞馳驅萬象回旋天仙兵馬羅布億千¶
傾光回燿應化而來神霄上宰太極諸天玄¶
<pb:KR5a0001_HFL_023-008a>¶
機玉輔二臺仙𡖖奉符秉籍簡奏晨玄眞皇¶
敷化告下三元八極世界洞府泉源重河九¶
壘酆都六宫南闕北溟百二十曹檢校仙士¶
學眞之人丹心淵徹志念精微感通妙際契¶
會幽機隨所昭格敢有愆違玉都上房錫命¶
靈飛上清六甲豁落五符左招無英右挾白¶
元保鍊形骨與天齊年永度三塗五苦八難¶
超凌三界逍遥上清上清之天天帝合元無¶
色之境梵行¶
　　　東方八天¶
<pb:KR5a0001_HFL_023-008b>¶
　　幽澄至感天帝順蘄允隆¶
　　九生論化天帝賀玉渟汶¶
　　巴那浩公天帝落定形¶
　　垠谿政修天帝寥吉有騑¶
　　角明動中天帝司關正儀¶
　　光量勤德總彰天帝卓蘭冥竒¶
　　銖滿自利天帝運希生¶
　　幼直感容天帝護特化昭¶
　　　南方八天¶
　　鳳陂文隠天帝權變朱英¶
<pb:KR5a0001_HFL_023-009a>¶
　　丹宮簡房天帝竺月羅¶
　　樞洪歷瑶天帝燿童眞¶
　　度仙勝延天帝眞來乗夫¶
　　變世壽華天帝祕度無傍¶
　　逸龍雲景天帝驛追萬靈¶
　　胎素衞慈天帝握炁盈孫¶
　　寶紀定名天帝達眞和¶
　　　西方八天¶
　　神營受符天帝老景星昌¶
　　召靈促軿天帝石燿公儀¶
<pb:KR5a0001_HFL_023-009b>¶
　　印道誓玄天帝術律用封¶
　　眞化瓊靈天帝召嬰伯康¶
　　皓靈傳𡖖天帝和總山圭¶
　　太微七司天帝祝望枚宗¶
　　流精大安天帝就思九生¶
　　剌陽廵斗檢靈天帝正輿傾光¶
　　　北方八天¶
　　奠辰髙清大混天帝瑶弓致眞¶
　　證道示虚納空天帝範堂賔¶
　　舞雷舒光玄報天帝温慈明旂¶
<pb:KR5a0001_HFL_023-010a>¶
　　洞色紫精天帝召靈考仙¶
　　修陽啓珠天帝伯述無回¶
　　騎史信書天帝益沖領方¶
　　太上閱功天帝普英元王¶
　　仙曹劾功録王天帝壽都基昌¶
三十二天三十二帝諸天隱諱諸天隱名天¶
中空洞自然靈章諸天隱韻混合之音立極¶
之尊儛天之神飛空大魔攝氣之靈四被六¶
周騰變太清玄上之化廣難可名召降靈眞¶
普度天人今日感生鍊度歷試諸天成體玉¶
<pb:KR5a0001_HFL_023-010b>¶
華合景飛根佩服赤書功列紫宸玄司考察¶
名參上宫東斗奏言西斗授章北斗奉簡南¶
斗化光中斗元標運斡萬方青帝開生白帝¶
舉仙赤帝執法黑帝賞延黃帝秉正攝御威¶
權青天眞君大憲明曆丹天眞君龍燿司直¶
素天眞君摧伏亞逆黑天眞君施玄布德黄¶
天眞君鎭安四極五天至眞萬道之元飛行¶
太虚綂領群仙總校圖籙髙居上玄周行八¶
冥坐鎭天關蒼河碧海瑶闕瓊山宣令布化¶
普告無窮元皇受命掃蕩災凶钁天震威流¶
<pb:KR5a0001_HFL_023-011a>¶
光四衝天老持符照辟不祥驅除萬惡理正¶
元綱敢有干犯亂我天常不容乖變糾送溟¶
泠風火交激殺伐祅群學道得度開濟生民¶
斷滅魔試皆獲飛升拔度七祖永離幽沉不¶
得留滯受鍊朱陵宣告北酆萬神咸聽三官¶
九府列奏玉京¶
天元大籙變化玄虚纒結周流騰降沉浮下¶
沖鬱絶上朗太无靈風扇霄開天御圖天上¶
天下幽廓冥冥玄光浩蕩大劫無形鴻濛元¶
炁雙象交升混沌懸立保運自然負山召龍¶
<pb:KR5a0001_HFL_023-011b>¶
億曆綿綿周行離合包絡諸天玉昌安鎭五¶
方赤文妙化生育三十九篇立以天帝主以¶
道君流演隂陽統治萬靈攝領群魔持運彌¶
綸大範宣布八垣流精澄景天華眇眇玄微¶
玄微上皇炁合眞機飛光紫清燿英霄煇明¶
霞散空太眞儛開玉章灌鍊靈煙九回玄亰¶
納正輔化三才千備萬周混道成眞眞中至¶
神萬帝之尊宴處圓羅我之化身龍漢億劫¶
植立無垠丹光煥發萬品生成上遊紫虚劫¶
仞蕭臺琳宫之内華闕之中召降眞靈普度¶
<pb:KR5a0001_HFL_023-012a>¶
群生蕩除穢滯通理百關七轉回風與氣俱¶
仙仙道永存无量度人上開八門經天化輪¶
考校功業罪福因縁普度七祖一切幽魂逍¶
遥十極上升九天九天之上各有生音中有¶
玄虚通感之章列聖靈篇辭參髙眞¶
　　　第一天人通感之音¶
玄化蕩簜流結眞精肇立諸天¶
生育神靈茫茫三界无極天民¶
邪想淪惡趣通感登髙清穢濁相沉溺¶
使爾道無成不受洞元章何以超玄津¶
<pb:KR5a0001_HFL_023-012b>¶
欲念隨所樂學仙多苦辛縈累須臾滅¶
業盡化埃塵一悟永逍遥萬劫保長存¶
精誠貫紫霄遼思達玉亰神飛合太虚¶
同妙際幽冥¶
　　　第二仙王降眞之章¶
玉文羅碧霄降眞玄上峯服嚥日月華¶
髙奔玉帝宫逍遥過三界倏駕徊靈風¶
中育孩道康内居伯史原巾金佩緑羽¶
騰煇乘紫煙相命諸仙僚齊禮帝一尊¶
下觀無極郷塵境何紛紛丹簡攝大魔¶
<pb:KR5a0001_HFL_023-013a>¶
黃旗校雲營蔚蕭祕青編普度學眞民¶
玄符下三界萬炁皆齊仙元始會百神¶
回光臨我軒七祖離長夜幽魂度五關¶
與我永相期超升出世縁¶
　　　第三元皇召靈之篇¶
三天之上洞靈清微玄景崇阿¶
劫仞靈宮中有至尊運化元機¶
綂御群品萬炁總歸巍巍大梵¶
太素髙神丹光曆明二象豁開¶
鬱察受敎布列眞階飛天流演¶
<pb:KR5a0001_HFL_023-013b>¶
包絡泉臺八威玉文安鎭五山¶
永保億劫使炁無傾人能玄感¶
悟道通靈修眞進仙業萬聖自來臨¶
世慾坌眞趣何不栖山林¶
此三界之上飛空之中飛仙眞音音參洞章¶
誦之百遍通感無垠誦之千遍召降眞靈萬¶
遍道備玄聖來臨過度三界位登仙𡖖有聞¶
靈音群魔敬形勑制地祇侍衞送迎拔出地¶
戸五苦八難七祖升遷永離鬼官魂度朱陵¶
受鍊更生是謂无量普度无窮有祕上天文¶
<pb:KR5a0001_HFL_023-014a>¶
諸天共所崇泄慢墮地獄禍及七祖翁¶
道言此二章並是諸天上帝及至眞仙王隠¶
祕之音皆是大梵之言非世上常辭言無韻¶
麗曲無華宛故謂玄奥難可尋詳上天所寶¶
祕於神霄玉清王府東華寶藏依玄科隨運¶
下傳若有至人齎金寶質心依舊格告盟玉¶
清然後而付焉¶
道言夫降眞則災厄息召靈則禍難除安國¶
寧家悉從玄感若劫運否終三光虧盈神人¶
休否末學疾傷同氣皆當齊心修齋六時行¶
<pb:KR5a0001_HFL_023-014b>¶
香十遍轉經髙聖立降消諸不祥无量之文¶
普度无窮¶
道言夫末學道淺或仙品未𠑽運應滅度身¶
經太隂臨過之時同學至人爲其行香誦經¶
十過致五靈之童以始生之英鍊度屍形如¶
法魂神徑上南宫隨其學功計日而得更生¶
轉輪不惑便得神仙¶
道言夫天地運終星宿錯度日月失明隂陽¶
不調國境有災兆民死傷師友命過皆當修¶
齋行香誦經則八天主司各遣飛仙收滅禍¶
<pb:KR5a0001_HFL_023-015a>¶
害之氣使國土安寧生民康泰已化超升夫¶
齋戒誦經功德甚重上消天災保鎭帝王下¶
禳毒害以度兆民隨其功業感格眞靈故曰¶
无量普度天人¶
道言凡有是經能爲天地帝主兆民行是功¶
德召降之日發心修齋焼香誦經十過皆眞¶
靈記名萬聖來臨右别至人克得爲帝君玉¶
府之臣列曹記人功過毫分無失神霄公𡖖¶
亦保舉爾身得道者乃當洞明至言也¶
諸天中大梵隠語无量音道君譔¶
<pb:KR5a0001_HFL_023-015b>¶
元始降眞召靈中篇¶
　　　東方八天¶
　　陣林斗廬弔角歷虚帝明愬恪¶
　　景昭化于丙純祠文律慶自模¶
　　滅叔止普政惒慜居昌極禇鄰¶
　　兊挹元符札遘時畢臻魯張須¶
　　甲華左周轉辰閻師杳太逸王¶
　　紫天毗分¶
　　　南方八天¶
　　朱光含道析眞流陽固已洞温¶
<pb:KR5a0001_HFL_023-016a>¶
　　伏覬玻璫露乾迹非雲押寧章¶
　　旣獲由祭夢奪元剛注靈鸞泰¶
　　旬使治倉弗閑獲度平太勇光¶
　　赤華煇帝廣素啓方望智無問¶
　　義并委常¶
　　　西方八天¶
　　頓叉瑶敕冥湄阻衰釋謐房弼¶
　　定局可歸稱玄弗極用祕提回¶
　　猛歌昆縁邾墟淑階髙華偃聰¶
　　拱師陀開煇路湛見嶽察守臺¶
<pb:KR5a0001_HFL_023-016b>¶
　　至鎭栢趨珙袍碧微山眞夷郎¶
　　道英格非¶
　　　北方八天¶
　　玃侯察姦主兵元環盧起瞻谿¶
　　歷魔簿監文華權陽液掖嵎盤¶
　　麗審密火化混雲輪交到乂谷¶
　　羅弈穹旻暝和情比紫眞降璘¶
　　展義漠涘晦張垠綿緯投穴互¶
　　畢忽輕遷¶
道言此諸天中大梵隱語无量之音舊文刻¶
<pb:KR5a0001_HFL_023-017a>¶
書青城宮玉臺館主降天地之髙眞幽顯之¶
玄靈助行大化以唱三境之仙宗字皆廣長¶
一丈天眞皇人昔書其文以爲正音有知其¶
音能齋而誦之者諸天皆命化炁仙王下觀¶
其身書其功勤上奏諸天萬神朝禮地祇侍¶
門大勲魔王保舉飛升道備克得遊行三界¶
升入金門此音無所不辟無所不禳無所不¶
度無所不成天眞自然之音也故誦之致飛¶
天下觀上帝遥唱萬神朝禮三界侍軒群祅¶
束首鬼精自亡琳琅振響十方肅清河海靜¶
<pb:KR5a0001_HFL_023-017b>¶
黙山嶽吞煙萬靈振伏招集群仙天無氛穢¶
地無祅麈冥慧洞清大量玄玄也¶
¶
¶
　　髙上仙王降眞之符¶
¶
¶
¶
¶
¶
元始无量度人上品妙經卷之二十三¶
