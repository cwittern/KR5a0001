# -*- mode: mandoku-view; -*-
#+DATE: 2015-08-28 23:02:55.067237
#+TITLE: 靈寶無量度人上品妙經
#+PROPERTY: DZID  DZ0001
#+PROPERTY: SOURCE  正統道藏，三家本，1988，1—1 六十一卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0001_SJB_011-010069a>
#+PROPERTY: JUAN 11
#+PROPERTY: ID KR5a0001
<pb:KR5a0001_HFL_011-001a>¶
靈寳无量度人上品妙經卷之十一地一¶
　　　玉明運度品¶
道言昔於空碧天中玉霄景明大寳嚴土受¶
元始度人玉明運度无量上品元始天尊當¶
說是經周迴十過以召十方始當詣座天眞¶
大神上聖髙尊妙行眞人無鞅數衆乗空而¶
來紫霞揚暉絳華舒彩鳳輿龍駕雲蓋霓輪¶
蔭景含晶五色洞映煥麗太空九日九夜諸¶
天日月星宿晨霞徊燿駐機停綱玉璇凝光¶
金𢖍息運神風靜籟雲收海嶽六氣順明一¶
<pb:KR5a0001_HFL_011-001b>¶
國地土山川林木緬平一等無復髙下土成¶
玉明碧無異色衆眞侍座元始天尊玄坐空¶
浮寳萼叢金九眞鳯氣之座說經一徧諸天¶
大聖同時稱善是時一國男女年壽隆長無¶
有災夭說經二徧水騰火降刑害不生說經¶
三徧六氣調平寰區安靜說經四徧天飛妙¶
香徧空浮蓋說經五徧山澤呈瑞玉瑩珠游¶
說經六徧悟生死根神證眞境說經七徧欲¶
界種民盡除塵染說經八徧五運均化萬物¶
茂昌説經九徧天光下矚幽府開明說經十¶
<pb:KR5a0001_HFL_011-002a>¶
徧普解運度深得法門是時一國是男是女¶
莫不傾心皆受護度咸得長生¶
道言是時元始天尊說經一徧東方无極无¶
量品玉明運度至眞大神無鞅之衆浮空而¶
至說經二徧南方无極无量品玉明運度至¶
眞大神無鞅之衆浮空而至說經三徧西方¶
无極无量品玉明運度至眞大神無鞅之衆¶
浮空而至說經四徧北方无極无量品玉明¶
運度至眞大神無鞅之衆浮空而至說經五¶
徧東北无極无量品玉明運度至眞大神無¶
<pb:KR5a0001_HFL_011-002b>¶
鞅之衆浮空而至說經六徧東南无極无量¶
品玉明運度至眞大神無鞅之衆浮空而至¶
說經七徧西南无極无量品玉明運度至眞¶
大神無鞅之衆浮空而至說經八徧西北无¶
極无量品玉明運度至眞大神無鞅之衆浮¶
空而至說經九徧上方无極无量品玉明運¶
度至眞大神無鞅之衆浮空而至說經十徧¶
下方无極无量品玉明運度至眞大神無鞅¶
之衆浮空而至十徧周竟十方无極玉明運¶
度天眞天神一時同至一國男女傾心歸仰¶
<pb:KR5a0001_HFL_011-003a>¶
遥見元始升座說法散大光明照徹无量諸¶
天世界一國男女及諸天人其數無窮各居¶
一天住一化境各各神聽恭聞天尊玉音響¶
徹宣說微妙玉明運度之法即各相謂而共¶
議言元始天尊今說玉明運度之法大小劫¶
量窮盡之數我知一切天人生死根本悉由¶
運度運度之數本於隂陽隂陽之氣即是生¶
死陽氣爲生隂氣爲死既從隂陽轉此生形¶
便有生死運度之數我若得道升入無形超¶
過隂陽即無生死及以大劫小劫運度之數¶
<pb:KR5a0001_HFL_011-003b>¶
我等大衆各各運心齊赴空碧大寳之天請¶
聞至要玉明運度何以修行出離隂陽得免¶
生死證妙有身爲大法王度諸衆生出大劫¶
海來者有如細雨宻霧無鞅之衆迮國一半¶
土皆偏陷非可禁止於是元始懸一寳珠大¶
如黍米在空玄之中去地五丈元始登引天¶
眞大神上聖髙尊妙行眞人無鞅之衆俱入¶
寳珠之中天人仰㸔惟見拂拂從珠口中入¶
既入珠口不知所在元始即見神變珠内廣¶
大含受十方諸天一切國土於大衆中出紫¶
<pb:KR5a0001_HFL_011-004a>¶
金光明作七種色一一色中出妙香雲徧滿¶
珠内回青蓮目俯眄大衆攬百寳雕龍瑞玉¶
之几德音和暢悅豫而言告大衆曰玉明者¶
天之才名也言此萬天各運度運度不息生¶
死不止一切天人困於有爲無爲勤勞休息¶
之見墮在運度棄道徳海入生死流皆由衆¶
生心有取捨斷習諸見貪欲喜怒入隂陽之¶
煆運度遷易萬生萬死不造無形不識道體¶
我今宣示法要光明運度運度者天地之數¶
也一隂一陽天地之根生死之根氣有終始¶
<pb:KR5a0001_HFL_011-004b>¶
故有運度之數天數三十年一小變百年中¶
變五百年大變三大變爲一紀三紀爲大備¶
六千年矣天圓十二綱地方十二紀天綱三¶
百六十日運關一周地紀三千三百日推機¶
一度天運關三百六十周爲陽勃三百年地¶
推機三千三百度爲隂蝕三萬年也九千九¶
百度則天地氣交爲九萬年名曰大陽九大¶
百六爲大劫運度小陽九小百六小劫運度¶
亦如之大運度之時天氣窮於太隂即爲火¶
地氣極於太陽即爲水二氣相反萬物消化¶
<pb:KR5a0001_HFL_011-005a>¶
然後元氣復合更爲混沌此名劫數運度也¶
大劫之未水火之災上至三界之上下極九¶
地之下並得化滅毫末無遺以是隂陽二氣¶
所生故隨二氣化滅三界之上四民之天及¶
我所都三清大羅之城極道之境水火不及¶
災數不至出隂陽生死二氣之外九大運爲¶
一劫八十一萬年爲大運度九萬年爲小劫¶
爲小運度大劫運度既終我所流布金文玉¶
字龍章鳳書一切經典皆還大羅玉京混沌¶
重判眞文復出聖人流通再傳下世一切衆¶
<pb:KR5a0001_HFL_011-005b>¶
生能厭生死斷諸染著世間習氣令此神氣¶
妙合太空空體自然不屬隂陽自無生死𢍆¶
此妙空應念現相升入無形運度終盡飛昇¶
大羅出三界地永離生死克證道位得爲天¶
眞方名得道一切衆生以學道故住於小乗¶
或壽限永劫飛行徃來分形散影乗駕龍鳳¶
此皆執著未名漏盡大衆聞語皆出三空證¶
上眞道國人廓散地還平正無復欹陷¶
元始即於寳珠之内說經都竟衆眞監度以¶
授於我當此之時喜慶難言法事粗悉諸天¶
<pb:KR5a0001_HFL_011-006a>¶
復位倏歘之間寂無遺響是時天人遇值經¶
法普得濟度全其本年無有中傷傾土歸仰¶
咸證至眞殺害嫉妬婬盗貪欲憎𡜍種種業¶
心悉淪爲空不見隂陽不有生死言無畏愛¶
口無願幸齊同慈愛異骨成親國安民豐欣¶
樂太平經始出教預有至心一國以道宗奉¶
禮敬皆得度世¶
道言元始天尊說經中所言並是玉明上帝¶
内名隱韻之音亦是魔王内諱百靈之隠名¶
也知元氣爲生死之根見隂陽爲生死之門¶
<pb:KR5a0001_HFL_011-006b>¶
生死所因是由運度運度不起即無生死得¶
道成眞體合太空永離生死超淩三界非世¶
之常辭上聖已成眞人通玄究微能悉其章¶
誦之十過諸天遥唱萬帝設禮河海靜黙山¶
嶽藏雲天關不行地機不動運度休止人得¶
長生群魔束形鬼精滅爽迴骸超死白骨成¶
人至學之士誦之十過則五行順常隂陽無¶
傷運脩度永福樂壽康魔精䘮眼鬼祅滅爽¶
濟度垂死絶而得生所以爾者學士至人氣¶
拘隂陽體未洞眞召制十方威未制天政徳¶
<pb:KR5a0001_HFL_011-007a>¶
可伏御地祇束縛魔靈但却死而已不能更¶
生輕誦此章身則被殃供養尊禮門戸興隆¶
世世昌熾與善因縁萬災不干神明護門斯¶
經尊妙獨歩玉京度人无量爲萬道之宗巍¶
巍大範徳難可勝¶
道言凡誦是經十過諸天齊到運度開光沈¶
滯㝠識辭隂希陽億曽萬祖幽魂苦爽皆即¶
受度上升朱宫格皆九年受化更生得爲貴¶
人而好學至經功滿德就皆得神仙飛昇金¶
闕遊宴玉京也上學之士修誦是經皆即受¶
<pb:KR5a0001_HFL_011-007b>¶
度飛昇南宫世人受誦玉明降氣生道來居¶
則延壽長年後皆得作尸解之道魂神暫滅¶
不經地獄即得返形遊行太空此經微妙普¶
度無窮一切天人莫不受慶无量之福生死¶
䝉惠上天所寳不傳下世至士齎金寳效心¶
盟天而傳輕泄漏漫殃及九祖長役鬼官侍¶
經五帝玉童玉女各二十四人營衛神文保¶
護受經者身¶
道言正月長齋誦詠是經玉明東旋運度丁¶
壬生德開光九眞簡名太乙青符拔度幽扃¶
<pb:KR5a0001_HFL_011-008a>¶
爲上世亡魂斷地逮役度上南宮七月長齋¶
誦詠是經玉明西經運度乙庚肅氣結金龜¶
臺浚靈白素玉符鍊治兆形身得神仙諸天¶
書名黃籙白簡削死上生十月長齋誦詠是¶
經玉明北上運度丙辛正氣成龍紫庭命仙¶
帝眞玄告輔帝長生爲國王帝主君臣父子¶
安鎭國祚保天長存世世不絶常爲人君安¶
鎭其方民稱太平八節之日誦詠是經玉明¶
合暎運度允寜冲氣分華八門開明神虎赤¶
書䇿號帝階得爲九宮眞人本命之日誦詠¶
<pb:KR5a0001_HFL_011-008b>¶
是經玉明保命運度千齡斗宮奏功録兆成¶
眞七元寳章星流太淵魂神澄正萬氣長存¶
不經苦惱身有光明三界侍衛五帝司迎萬¶
神朝禮名書上天功滿德就飛昇上清¶
　道言行道之日皆當香湯沐浴齋戒入室¶
　東向叩齒三十二通上聞三十二天心拜¶
　三十二過閉目靜思身坐碧緑白三色雲¶
　氣之中内外蓊㝠有青龍白虎朱雀玄武¶
　師子白鶴羅列左右日月照明洞煥室内¶
　項生圓象光暎十方如此分明宻呪曰¶
<pb:KR5a0001_HFL_011-009a>¶
无上玄元太上道君召出臣身中三五功曹¶
左右官使者侍香玉童傳言玉女五帝直符¶
直日香官各六十四人關啓所言今日吉慶¶
長齋清堂修行至經无量度人願所啓上徹¶
徑御¶
无上三十二天元始上帝至尊几前畢¶
　引炁三十二過東向誦經¶
¶
¶
¶
<pb:KR5a0001_HFL_011-009b>¶
元始无量度人上品妙經¶
元始洞玄靈寳本章玉明運度上品妙首曆¶
數度人百魔隱韻離合自然混洞太无九空¶
道祖元氣内廓玉明暎玄元分爲二隂陽乃¶
全役氣運神无无上眞元始祖劫運度諸天¶
八九六七劫運無窮太隂生火太陽爲水五¶
行反傳開明三景是爲天根玉明梵景惟道¶
爲身運度推移五色乗天玄光成篆火錬爲¶
文五色定位流霞結篇五文列象普植神靈¶
無文不光無文不明無文不立無文不成無¶
<pb:KR5a0001_HFL_011-010a>¶
文不度無文不生是爲大梵天中之天鬱羅¶
蕭臺玉明上京上極无上大羅玉清眇眇劫¶
仞若亡若存三華離便大有妙庭金闕玉房¶
森羅淨霐神霄梵氣周回十方中有度人不¶
死之神中有南極長生之君中有玉明運度¶
司馬大神中有好生韓君丈人中有南上司¶
命司録延夀益筭度厄尊神回骸起死无量¶
度人今日校録諸天臨軒¶
東方无極飛天玉明主運神王長生大聖无¶
量度人¶
<pb:KR5a0001_HFL_011-010b>¶
南方无極飛天玉明主運神王長生大聖无¶
量度人¶
西方无極飛天玉明主運神王長生大聖无¶
量度人¶
北方无極飛天玉明主運神王長生大聖无¶
量度人¶
東北无極飛天玉明主運神王長生大聖无¶
量度人¶
東南无極飛天玉明立運神王長生大聖无¶
量度人¶
<pb:KR5a0001_HFL_011-011a>¶
西南无極飛天玉明主運神王長生大聖无¶
量度人¶
西北无極飛天玉明主運神王長生大聖无¶
量度人¶
上方无極飛天玉明主運神王長生大聖无¶
量度人¶
下方无極飛天玉明主運神王長生大聖无¶
量度人¶
十方至眞飛天玉明主運行度神王長生度¶
世无量大神並乗紫蛟瓊色紋蚪慶霄彤雲¶
<pb:KR5a0001_HFL_011-011b>¶
鳳車龍輦玉蓋金輪驂駕丹鯨玉毛金精之¶
獸建九氣之節十極之旛前嘯洞謡交音後¶
吹梵唱齊鳴仙姬素童鸞歌噰噰三皇啓塗¶
九老奐轅億乗萬騎浮空而來傾光回駕興¶
劫開生推運行度劫運無終驅隂馭陽輪轉¶
死生玉明丞相南昌上宰樞機列眞韓司主¶
録監生主死靈魔大神運度數元彌綸六虚¶
水火兵災料别種人執籙把籍齊到帝前隨¶
所應度嚴校諸天普告三界无極神郷泉曲¶
之府北都羅酆三官九府十二河源上解祖¶
<pb:KR5a0001_HFL_011-012a>¶
考億劫種親疾除罪簿落滅惡根不得拘留¶
逼合鬼羣元始符命時刻昇遷北都寒池部¶
衛形魂制魔保舉度品南宮死魂受鍊仙化¶
成人生身受度劫劫長存隨劫輪轉與天齊¶
年永度三塗五苦八難超淩三界逍遥上清¶
上清之天天帝洞虚無色之境梵行¶
　　　東方八天¶
　　蒼室眞符天帝曲臺祕鉉¶
　　玉靈至玄天帝殿庸就孚¶
　　寳洞元極天帝伯史頓千¶
<pb:KR5a0001_HFL_011-012b>¶
　　正志明仙天帝素綱履微¶
　　九眞義需天帝羊池空¶
　　平維重華天帝赤師匠威¶
　　神液鍊珠天帝鎭民具萊¶
　　清都九龍天帝賛雲次章¶
　　　南方八天¶
　　彤京降輿天帝浩緒純燿¶
　　融煇舒眞天帝變玄婁堪¶
　　浩極升炎天帝回俞務元¶
　　湛定无極天帝略府臯徊¶
<pb:KR5a0001_HFL_011-013a>¶
　　咸利開明天帝卓渾斯彊¶
　　丹靈思眞天帝治靜基¶
　　嚴上簡奏天帝寥區馳光¶
　　眞光梵輔天帝溢爽杜蘄¶
　　　西方八天¶
　　律檢萬魔天帝輔龍九飈¶
　　金景浩靈天帝太微丙思¶
　　素奏曲晨天帝邀夫直闌¶
　　神虎威章八極天帝堲車翔¶
　　明度修劫天帝掌覺平¶
<pb:KR5a0001_HFL_011-013b>¶
　　瓉登𧵥盟天帝巫雲慈仙¶
　　陽府禀制天帝梁華美經¶
　　勑録群魔天帝轉延沙侯¶
　　　北方八天¶
　　玄靈感華天帝懷昉指濵¶
　　節車問方天帝彭定思將¶
　　鍊明玉宸天帝慮慈景遷¶
　　靈關制神啓隂天帝建兠式南¶
　　洞白廣功元化天帝衍第嗣羅¶
　　振景耀光天帝輔章𩒫行¶
<pb:KR5a0001_HFL_011-014a>¶
　　北嚴護元天帝學儲佐祠¶
　　歷度定運天帝超湟敬通¶
三十二天三十二帝六十四重玉明運度周¶
回終始法象綱維隂陽復起劫劫相因生化¶
不息諸天隱諱諸天隱名天中空洞自然靈¶
章諸天隱韻玉明之音玉名之尊玉明之神¶
九陽梵境運度之靈變化上清无量之奥深¶
不可詳敷落神眞普度天人今日推演運度¶
理死别生會道之妙無形爲眞與空爲一隱¶
祕常名神變岀沒自然之靈過度水火大劫¶
<pb:KR5a0001_HFL_011-014b>¶
刀兵身有金色堅固無傾欣慶受度歷關諸¶
天請超三空絶隂陽根飛度五戸名列太玄¶
眞魔監舉無拘天門東斗受識西斗鑄形北¶
斗禀慧南斗運心中斗大空是道眞形青帝¶
顯色白帝明空赤帝動覺黑帝玄通黄帝意¶
運感合變生青運眞王木劫諦阿赤運眞王¶
火劫部喃白運眞王金劫剛嵯黑運眞王水¶
劫湮羅黄運眞王土劫神丘五運眞王萬神¶
之宗抑張運度時刻不容飛行鼓從緫領神¶
兵麾旙鼓節遊觀太空威號赫奕諸天齊功¶
<pb:KR5a0001_HFL_011-015a>¶
超度劫運嚴攝北酆眞王受命普掃不祥素¶
虎吐毒天馬四張赤甲前驅大殺仗旛擲火¶
萬里流鈴八衝敢有干試拒遏上眞金鉞前¶
戮巨天後刑屠割鬼爽風火無停千千截首¶
萬萬翦形魔無干犯鬼無祅精三官北酆明¶
檢鬼營不得容隱金馬驛呈普告無窮萬神¶
咸聽三界五帝列言上清¶
元洞玉曆紀劫重關肇維元始生育天地混¶
沌成合其數億千自有元氣合混已來其世¶
莫量眇眇億劫爰龍達康玉明圎虚運度相¶
<pb:KR5a0001_HFL_011-015b>¶
期太一含運其形自然蕩蕩空景大道之元¶
生化二景胞胎兩儀此道至妙世莫之知運¶
度周極玉明成形大氣泛景或浮或沈眞土¶
傳之狀如卵圓中行運度萬匝無偏五行之¶
中運度爲先玉明爲色元氣成淵其理如蒸¶
氣升爲露降則爲泉神風鼓之鍊爲眞鉛鉛¶
爲金祖以金爲天運度左行九萬九千五運¶
成度九萬九千復代於水水行於天九地洑¶
流崑山湧泉天上天下無幽無㝠無形無影¶
無極無窮溟𣸉大道遼廓無光赤明開圖運¶
<pb:KR5a0001_HFL_011-016a>¶
度自然行運合度六氣成天動有差忒萬物¶
否焉玉明之數運度所傳元始安鎭敷落五¶
篇赤書玉字八威龍文保制劫運使天長存¶
梵氣彌羅萬範開張元綱流演六十四天輪¶
轉無色周迴十方旋斗歷箕運周四傍迴度¶
五常三十五分緫氣上元爲玉明郷八景㝠¶
合氣入空玄玄空太皇上帝髙眞汎景太霞¶
嘯詠洞章金眞明郁流響雲營玉音攝氣靈¶
風聚煙紫虚鬱秀輔翼萬仙千和萬合運度¶
周身天運合人自然成眞眞中玉明長生大¶
<pb:KR5a0001_HFL_011-016b>¶
君青霞公子東華帝君皓青帝妃白元尊神¶
紫庭太一司命眞君桃康合延玉光紫靈執¶
符把籙保命生根上遊上清出入華房八㝠¶
之内細微之中玉精流液下鎭人身泥丸絳¶
宫中理五氣混合百神十轉回靈萬氣齊仙¶
仙道貴生無量度人運流八門飛天大梵之¶
輪運旋明晦轉推死生罪福禁戒宿命因縁¶
普受開度死魂生身身得受生上聞諸天諸¶
天之上各有生門中有空洞謡歌之章眞王¶
靈篇辭參髙眞¶
<pb:KR5a0001_HFL_011-017a>¶
　　　第一玉明飛空之音¶
寥寥始青萬劫之名染空成碧¶
變玉柔明爲九氣毋是諸天根¶
湛然景霄髙暎青林上交雲騫¶
枝覆萬天眞霞千縷金色萬重¶
是皆天章震撼神風帝眞九老¶
神仙眞人岀没顯見在此天中¶
一葉寳書八會之言嘯歌洞音¶
以滅萬凶聞此玉明㫖得道無終窮¶
　　　第二玉明運度之章¶
<pb:KR5a0001_HFL_011-017b>¶
髙清之運九氣爲防旋斗歷箕¶
周行五方順生逆死載此百昌¶
五運行度始於隂陽隂陽造化¶
有數有名名數之域生死之程¶
氣之流運三界成輪運度所召¶
流轉無停天堂之樂地獄之苦¶
皆未爲道業果所因胡不爾思¶
鍊性如空空無所空妙非形容¶
須㬰億劫千載嬰童超過隂陽¶
出離五運無有生死是眞永命¶
<pb:KR5a0001_HFL_011-018a>¶
我運此章開兆之心世欲汩汩¶
載浮載沈但存兆心量與空合¶
乆而自定隱于太漠出爲眞人¶
福極寥廓坐證髙宸玉池金閣¶
　　　第三玉明眞王歌曰¶
九天如壘𠋣此仭臺蕭羅寳層¶
玉關封開華房蘂宫含珠吐茸¶
丹碧萬縷光纒六龍運度綱紀¶
神梵爲理玉明蕩蕩中包九清¶
號曰虚皇不夜之庭兆若爲眞¶
<pb:KR5a0001_HFL_011-018b>¶
當證無形運度不拘以道爲身¶
神通變化惟意所成兆欲知之¶
内去五欲虚光無留與道爲儔¶
長生無爲眞人同遊玉音爲此歌¶
用作慈悲舟捨此生死岸上升崑崙丘¶
日月如跳丸安能使人憂¶
此三界之上飛空之中眞王歌音音參洞章¶
誦之百徧名度南宫誦之千徧眞王保迎萬¶
徧道備飛昇太空過度三界位登仙公有聞¶
靈音眞王敬形勑制地祇侍衛送迎拔出地¶
<pb:KR5a0001_HFL_011-019a>¶
戸五苦八難七祖升遷永離三宮魂度朱陵¶
受鍊更生是謂无量普度無窮有祕上天文¶
諸天共所崇泄慢墮地獄禍及七祖翁¶
道言此二章並是諸天上帝及至靈眞王隱¶
祕之音天體玉明自然髙凝運度成劫流浪¶
死生眞人獨立邈爾無形不墮諸有不渉智¶
情混洞純一道從是生三境逍遥永劫太平¶
皆是大梵之言非世上常辭言無韻麗曲無¶
華宛故謂玄奥難可尋詳上天所寳祕於玄¶
都髙上神霄玉清玉府經堂東室道君行化¶
<pb:KR5a0001_HFL_011-019b>¶
運當壬辰依科以傳若有至人齎金寳質心¶
依舊格告盟神霄膝行露丹然後而付焉¶
道言夫天地運度否終日月五星虧盈至聖¶
神人休否末學之夫疾傷凡有此災同氣皆¶
當齊心修齋六時行香十徧轉經福德立降¶
消諸不祥无量之文普度無窮¶
道言夫末學道淺或仙品未充玉明氣窮天¶
度終盡運應滅度身經太隂臨過之時同學¶
至人爲其行香誦經十過以度屍形如法即¶
太一回旗無英命旛公子度符玉明運還魂¶
<pb:KR5a0001_HFL_011-020a>¶
神徑上南宮隨其學功計日而得更生輪轉¶
不惑便得神仙¶
道言夫天地運終星宿錯度日月失明四時¶
失御隂陽不調國土歳災兵饑鬼盗疫毒流¶
行兆民死傷師友命過族系殞亡亦當修齋¶
行香誦經夫齋戒誦經功德甚重上消天災¶
保鎭帝王下禳毒害以度兆民生死受頼其¶
福難勝故曰无量普度天人¶
道言凡有是經能爲天地帝主兆民行是功¶
德有災之日發心修齋燒香誦經十過皆諸¶
<pb:KR5a0001_HFL_011-020b>¶
天記名萬神侍衛右别至人克得爲聖君金¶
闕之臣諸天記人功過毫分無失天中眞王¶
亦保舉爾身得道者乃當洞明至言也¶
諸天中大梵隱語无量音道君譔¶
元始靈書中篇¶
　　　東方八天¶
　　瀕陽釜箕嶽直玄萃羗除明梁¶
　　檀樂卷懟蓬仇仙畿麗璠烈蛻¶
　　瀹鍊矜瓖房稽來呈閏益果旅¶
　　瓓琳定迎徧慈侯謀品江條司¶
<pb:KR5a0001_HFL_011-021a>¶
　　鍔熾班秀庇場仵基頌南歷乙¶
　　奔暘蝕微¶
　　　南方八天¶
　　霞賞烈起汶瀘弼眞華師雲篝¶
　　𠅘洎頓回想芒屢延伯騤辭叚¶
　　液兟殿伾符決霞觀鮑嶧荃侣¶
　　報瀛冥投注煙翹咸冕童胎筭¶
　　荘僖劫飛峒綿祖𠈉略元清巒¶
　　月騎由鴈¶
　　　西方八天¶
<pb:KR5a0001_HFL_011-021b>¶
　　光編伏壘赫蠢補新窈蕩振索¶
　　韞龍紀臣儔希輔蒼閱賈實瓊¶
　　河樞燕庫庭齊止青燿慮勑隨¶
　　兵圖緫籍鉤戈承威火律延力¶
　　嵩神楚苓閬覩府京宿足斗韓¶
　　興生遄呼¶
　　　北方八天¶
　　玄洞逸剛氣車無疆妙指勤旅¶
　　八景靜昻電口漏脉擎支昆黄¶
　　賫頒九辰蕭慈孥閑逺無聽情¶
<pb:KR5a0001_HFL_011-022a>¶
　　寒盧瑩鮮空靈海昌流煙蒙山¶
　　冪器拱玄喻華詛仙南奎秉神¶
　　寥放寂顏¶
道言此諸天中大梵隱語无量之音舊文刻¶
書玉明之門中玄左臺天關地機之上以正¶
五劫九成十壊水火金木之運以行三光五¶
辰流演星宮宿舍遲伏留逆之度天運星度¶
以紀劫數大小陽九百六始終之次小極三¶
百六十有五日大極八十一萬或九千九百¶
九十億氣之数天官運籌布筭候氣觀象按¶
<pb:KR5a0001_HFL_011-022b>¶
曆奉圗以知玉明之運度運度畢於隂陽隂¶
陽根於生死生死流轉因隂陽爲之駟能釋¶
念於虚滅心於無氣合於漠神合於空兆之¶
介然之形鍊之如素如光如影如風如不可¶
容則身之質礙如蛇有蚹如蜩有翼當委衣¶
而登眞也字皆廣長一丈天眞皇人昔書其¶
文以爲正音有知其音能齋而誦之者諸天¶
皆遣主運度眞官下觀其身書其功勤上奏¶
諸天萬神朝禮地祇侍門大眞王保舉上¶
清道備克得遊行三界升入金門此音无所¶
<pb:KR5a0001_HFL_011-023a>¶
不辟无所不禳无所不度无所不成天眞自¶
然之音也故誦之致天吏下觀上帝遥唱萬¶
神朝禮三界侍軒羣祅束首鬼精自亡琳琅¶
振響十方肅清河海靜黙山嶽吞煙萬靈振¶
伏招集群仙天无氛穢地无祅塵𡨕慧洞清¶
大量玄玄也¶
¶
¶
¶
元始无量度人上品妙經卷之十一¶
<pb:KR5a0001_HFL_011-023b>¶
¶
¶
¶
¶
¶
¶
¶
¶
¶
¶
