# -*- mode: mandoku-view -*-
#+TITLE: 靈寶無量度人上品妙經
#+DATE: 2015-08-28 23:05:03
#+PROPERTY:  LASTPB <PB KR5a0001_SJB_061-010410b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5a0001_HFL_056-019b>
#+PROPERTY: JUAN 57
<md:KR5a0001_HFL_057-001a>¶<pb:KR5a0001_SJB_057-010382a>
靈寳無量度人上品妙經卷之五十七宙七¶
　　　解釋幽牢品¶
道言昔於始青天中碧落空歌大浮黎土受¶
元始度人解釋幽牢妙品元始天尊當說是¶
經周廻十過以召十方始當詣座天眞大神¶
上聖髙尊妙行眞人十方救苦天尊玉清雲¶
宫大慈天尊大悲眞帝酆都九幽帝主仙官¶
無鞅數衆乗空而來十方起雲混如丹色瓊¶
臺寳宇隱顯太空玉馬金龍驂霞泛景飛光¶
鳳蓋垂䕃珠軿瑞彩天光流煥四極蓊鬱淵¶<md:KR5a0001_HFL_057-001b>¶

映明徹碧空七日七夜紅霞摇曵遠幕神郷¶
天都紫微層影洞燿丹殿星宮瓊堂日闕珠¶
緯躔虚玉綱流演紫烟紛華山海凝碧瑞金¶
爲界色雲合防清靜聖途明無纎玷衆眞侍¶
座元始天尊玄坐空浮八山九海伏龍翔虎¶
十極太玄之座說經一遍天帝鼓節髙眞洞¶
詠是時一國重冥隂域一時光明說經二遍¶
地下重壘三十六皇俯伏恭聽簡閱皇籍說¶
經三遍氣流甘濡灑潤枯朽說經四遍殺鬼¶
滅爽魔衆失聲說經五遍地吐芝英八十一¶<md:KR5a0001_HFL_057-002a>¶
<pb:KR5a0001_SJB_057-010382b>
種赬蒼秀異竒文燕胎說經六遍酆山震摇¶
黑海停沸說經七遍九幽地獄萬里鐡城業¶
火熾然億劫洞赤說經之際毒勢氷消炎牢¶
清蕩說經八遍靈霞布空九色成字眞文廓¶
現赦諸罪人說經九遍暗氣凝雲傷血隕雨¶
聞經穢淨神風掃麈說經十遍屍骨歘起靈¶
顔鮮瑩自然成人是時一國是男是女悟道¶
知眞胞結解釋冥關録籍字迹除脫素幅鍊¶
章了無罪目歸嚮天尊咸遂生養¶
道言是時元始天尊說經一遍東方無極無¶<md:KR5a0001_HFL_057-002b>¶

量品大慈九氣救苦天君無鞅之衆浮空而¶
至說經二遍南方無極無量品大智三氣赦¶
罪天君無鞅之衆浮空而至說經三遍西方¶
無極無量品大明七氣執法天君無鞅之衆¶
浮空而至說經四遍北方無極無量品大惠¶
一氣息苦天君無鞅之衆浮空而至說經五¶
遍東北無極無量品大悲梵氣破獄天君無¶
鞅之衆浮空而至說經六遍東南無極無量¶
品除過梵氣九幽天君無鞅之衆浮空而至¶
說經七遍西南無極無量品大心梵氣㧞罪¶<md:KR5a0001_HFL_057-003a>¶
<pb:KR5a0001_SJB_057-010382c>
天君無鞅之衆浮空而至說經八遍西北無¶
極無量品大仁梵氣玉匱天君無鞅之衆浮¶
空而至說經九遍上方無極無量品普濟一¶
十二氣萬福天君無鞅之衆浮空而至說經¶
十遍下方無極無量品不動五氣玄毋天君¶
無鞅之衆浮空而至十遍周竟十方無極天¶
眞大神無量天君一時同至一國男女傾心¶
歸仰咸荷慈恩下逮淪亡俱霑聖澤感嘆之¶
聲響動幽夜鳥獸悲嘷人鬼悵惋來者有如¶
沙塵飄委嚮風傾注於是元始遍視群生彈¶<md:KR5a0001_HFL_057-003b>¶

指微笑金口發光光如皎月上極無上剛風¶
頂際下極水輪泉曲九漏無底隂谷無不照¶
見一一光中皆現三界衆生善惡命根宿報¶
新縁互相酬對業果自明心目同證此九旋¶
行暈成五色下覆人間上接天境運如輕車¶
灼灼圓象逡廵九道狀如日出東䝉十方同¶
色去地五丈炯爍停空元始登引天眞大神¶
上聖髙尊妙行眞人十方無極救苦天君至¶
眞大神無鞅數衆俱入九色圓象之中天人¶
仰看惟見拂拂從圓光中入旣入光中不知¶<md:KR5a0001_HFL_057-004a>¶
<pb:KR5a0001_SJB_057-010383a>
所在國人廓散境宇如初元始即於九色圓¶
象之中說經都竟衆眞監度以授於我當此¶
之時喜慶難言法事粗悉諸天復位倏歘之¶
間寂無遺響是時天人遇值經法普得濟度¶
解釋幽牢無有横傷傾土歸仰幽顯披心不¶
怨不憎不執不滯不著不愛不害不欺不𡨚¶
不爭言必諧理口有和聲齊同慈愛異骨成¶
親國安民豐欣樂太平經始出敎一國以道¶
預有至心宗奉禮敬皆得度世¶
道言元始天尊說經中所言並是諸天上帝¶<md:KR5a0001_HFL_057-004b>¶

内名隱韻之音亦是魔王內諱百靈之隱名¶
也非世之常辭上聖已成眞人通玄究微能¶
悉其章誦之十過則諸天遙唱九幽啓關冥¶
海靜黙業山傾摧光徹幽夜積劫累代縲繋¶
鬼都籍在三官朽骸積屍䰟魄囚考黑氣腥¶
腐破膽裂腦火山氷池焚爍烹瀆以萬計期¶
無有晝夜聞此玉文天眞靈篇則太一録䰟¶
南丹鍊神神還識明捨妄歸眞欎結𡨚負應¶
時清明太和眞氣入其身形蓮花捧履龍瑞¶
扶顏與天人樂大魔伺迎至學之士誦之十¶<md:KR5a0001_HFL_057-005a>¶
<pb:KR5a0001_SJB_057-010383b>
過則岱宗凛命紂絶凛恭此君奉書隂曹削¶
名泥丸玄堂七祖故氣氤氲未開内構胎血¶
百節蟲官骨中注吏地虎風獸啖骸食氣之¶
鬼守禦泉府銅大火蛇之神惡烟四激窮䰟¶
芒昧神官切齒百里洋鑊千尋鐵壘不見三¶
辰詎暁道境眞知沈淪罪根駢委牽連生人¶
追呼族緒冡宅之訟誣告天司冥漠無所一¶
時萬死痛毒終天聞此洞篇魔帥弭節黑帝¶
停軒徃劫古爽近世苦䰟道力陶冶變酷消¶
仇玉曆定科紫雲覆座神風調𨓜墮魄飛昇¶<md:KR5a0001_HFL_057-005b>¶

死戸無拘逍遙三界輕誦此章身則被殃供¶
養尊禮門戸興隆世世昌熾與善因縁萬災¶
不干神明護門斯經尊妙利樂幽靈度人無¶
量爲萬道之宗巍巍大範德難可勝道言凡¶
誦是經十過諸天齊到億曾萬祖幽¶
䰟苦爽皆即受度上昇朱宫格皆九年受化¶
更生得爲貴人而有億劫結䰟千載滯爽太¶
上不以聞宥上帝不以恩原禁獄幽牢在女¶
青天一王平女沙九隂大禁都司撿形五老¶
校録暗黲芒窕之穴毒風醜類藴墮四瀆海¶<md:KR5a0001_HFL_057-006a>¶
<pb:KR5a0001_SJB_057-010383c>
閭枯削寒丁大魔勑制之魅誦此洞章歘然¶
自生光梵變玄屍胔得度與神同昇洗除罪¶
咎青籙紀名刺姧司非不得鼓蝟鋒之斷筆¶
韓君丈人將折簡於螭笈是皆玄司九幽酆¶
泉之重刑此經解釋渙爾泮散而好學至經¶
功滿徳就皆得神仙飛昇金闕遊宴玉京也¶
上學之士修誦是經節關開通胎眞明正洞¶
隂一府六峯遊精隨氣變化與時出入或感¶
人呼吸流毒飲食因蒭梗以兆體假冥漠以¶
潜靈九府捕索三官定書經道至神皆即受¶<md:KR5a0001_HFL_057-006b>¶

度飛昇南宫世人受誦誠貫十天幽牢苦爽¶
祖世親縁紀過泰山刋名北都皆得鍊質丹¶
陵瑩䰟炎海誦聲成雲載此冥魄逍遙太无¶
過度輪轉不經生死奉行之者則延壽長年¶
後皆得作屍解之道䰟神暫滅不住地獄即¶
得返形遊行太空此經微妙普度無窮一切¶
天人莫不受慶無量之福生死䝉惠上天所¶
寳不傳下世至士齎金寳效心盟天而傳輕¶
泄漏慢殃及九祖長役鬼官侍經五帝玉童¶
玉女各二十四人營衛神文保護受經者身¶<md:KR5a0001_HFL_057-007a>¶
<pb:KR5a0001_SJB_057-010384a>
道言正月長齋誦詠是經爲上世亡䰟斷地¶
逮役度上南宮詣三元洞宮主生太陽火官¶
焚除罪簿赦免吞火食炭洋銅沸鑊銅柱鐵¶
床燒烹炮烙衆苦之罰經道神力變成清池¶
獄具惡器悉爲蓮花七月長齋誦詠是經爲¶
上世亡䰟祖考宗姻昇遷鍊化削滅罪縁慶¶
流孫曽詣三元洞宮主死太隂水官漂蕩刑¶
書滌濯元釁淨除溟波海瀆没溺寒夜冰池¶
雷震霹靂泉曲徒役絞水暴注湍激驚濤衆¶
苦之罰經道神力變成安室獄具惡器悉爲¶<md:KR5a0001_HFL_057-007b>¶

樂玩十月長齋誦詠是經爲上世亡䰟姑妣¶
娣姒往逝婦姫解齗徴呼復連傳逮詣三元¶
洞宫主生死罪録官釋放考掠訊訟簿録證¶
佐對定𡨚仇銜負悔恨喑嗚追召衆苦之罰¶
經道神力變成德友獄具惡器悉爲珍寳八¶
節之日誦詠是經奉詣九宮直符九府直事¶
八方大嶽九幽泉牢開通八門受生八道天¶
人鬼神地獄餓鬼畜生魔帥祅魅出離禁獄¶
各乗生功度脫九幽爲大施者本命之日誦¶
詠是經爲北斗司命司録主非典禁命在斗¶<md:KR5a0001_HFL_057-008a>¶
<pb:KR5a0001_SJB_057-010384b>
宫計年期月追召生䰟上詣斗宫校定罪福¶
度脫三災四殺五苦六害七傷八難九厄十¶
極事在三元考官冥曹譴謫衆苦之罰經道¶
神力不有害傷䰟神澄正萬炁長存不經苦¶
惱身有光明三界侍衛五帝司迎萬神朝禮¶
名書上天功滿徳就飛昇上清¶
　道言行道之日皆當香湯沐浴齋戒入室¶
　東向叩齒三十二通上聞三十二天心拜¶
　三十二過閉目靜思身坐青黄白三色雲¶
　氣之中內外蓊冥有青龍白虎朱雀玄武¶<md:KR5a0001_HFL_057-008b>¶

　獅子白鶴羅列左右日月照明洞煥室内¶
　項生圓象光映十方如此分明宻呪曰¶
無上玄元太上道君召出臣身中三五功曹¶
左右官使者侍香玉童傳言玉女五帝直符¶
直日香官各三十二人關啓所言今日吉慶¶
長齋清堂修行至經無量度人願所啓上徹¶
徑御¶
無上三十二天元始上帝至尊几前畢¶
　引炁三十二過東向誦經¶¶<md:KR5a0001_HFL_057-009a>¶

<pb:KR5a0001_SJB_057-010384c>
元始無量度人上品妙經¶
元始洞玄靈寳本章解釋幽牢開光度人諸¶
天隱韻離合自然太始無文杳冥中眞元氣¶
化生紫烟氤氳風火陶埴流精自凝支勢低¶
回鏤玉鎔金垂芒駕霞罙布十方混洞赤書¶
命意冩形離爲萬象合爲寳經累珠貫花激¶
濁揚清五老吐符皇人冩靈造化以成三界¶
開明天以之清地以之寧人以之生神以之¶
靈物以之成梵氣左騰春夏肇興天光右馳¶
秋冬滋營元始上帝命曰玉眞上無復祖惟¶<md:KR5a0001_HFL_057-009b>¶

道爲身五文開廓普殖神靈三辰揚煇鬰羅¶
玉清九壘植根冥渺酆城下有大魔與道同¶
生羅山龍源醜都肆姧蕩蕩億程洞宮熒凌¶
中有萬鬼鼓錞巨兵獄考幽隂大劫匪捐火¶
鐵億壘天地無門大悲道王天中之尊口放¶
神光光顯玉文瑞霞絡碧鳳氣成雲禁獄乃¶
開黑界光明九龍銜符鍊度種人是爲大梵¶
天中之天繁薈庶生知識自營内構巨業黙¶
與神爭神本自天元惡相纏苦䰟冥冥墮拘¶
重泉鬼帥執契虎卒仗鞭按券呼名敢干我¶<md:KR5a0001_HFL_057-010a>¶
<pb:KR5a0001_SJB_057-010385a>
前黑甲噴火電毋攝仙萬毒備形閉以天關¶
沈目塞耳寥邈南丹哀企玉符赦此幽艱碧¶
空莽莽九劫重山太一黄旗司命騁轅告命¶
九隂典宰司殺元童都禁大君北隂大神司¶
録主筭捕䰟化生四明五嶽泰山丈人解釋¶
幽牢無量度人今日校録諸天臨軒¶
東方無極道化神王長生大聖無量度人¶
南方無極度生神王長生大聖無量度人¶
西方無極堅德神王長生大聖無量度人¶
北方無極玄照神王長生大聖無量度人¶<md:KR5a0001_HFL_057-010b>¶

東北無極救苦神王長生大聖無量度人¶
東南無極㧞罪神王長生大聖無量度人¶
西南無極濟苦神王長生大聖無量度人¶
西北無極赦罪神王長生大聖無量度人¶
上方無極昇度神王長生大聖無量度人¶
下方無極普惠神王長生大聖無量度人¶
十方至眞慈化神王長生度世無量大神並¶
乗流雲彩車紫蓋彤輪驂駕緑象白獸斑龍¶
建招神之節返生靈旙前合九真之曲後奏¶
八會之音天馬麒麟騰躍辟非六丁啓道七¶<md:KR5a0001_HFL_057-011a>¶
<pb:KR5a0001_SJB_057-010385b>
燿捧轅億乗萬騎浮空而來傾光回駕監眞¶
度生北隂右相洞淵化宫三元助理太上靈¶
君執籙持符同會帝庭隨所開度嚴誓百神¶
普告黄闕無極幽關悲歌九映故試大魔六¶
天治獄萬鬼之營冰池沸鑊銅柱火山飛戈¶
飄㦸巨石刀輪三塗長役五苦夜河虚皇有¶
命皆使超升北都寒池部衛形䰟制魔保舉¶
度品南宮死䰟受鍊仙化成人生身受度劫¶
劫長存隨劫輪轉與天齊年永斷幽沈苦趣¶
之難超凌三界受鍊洞陽洞陽之天天帝道¶<md:KR5a0001_HFL_057-011b>¶

　元無色之境梵行¶
　　　東方八天¶
　　玉餘明報天帝蔚覽眞¶
　　蒼靈洞籍天帝耶殊覺氛¶
　　妙極神際天帝録多清夷¶
　　長智通奇天帝元胎保眞¶
　　救寂惇和天帝元胥子明¶
　　玉回霞緒天帝招靈𣢾神¶
　　赤瑜寳淨天帝珈輔龍琛¶
　　道明雲覬天帝清宣左聲¶<md:KR5a0001_HFL_057-012a>¶
<pb:KR5a0001_SJB_057-010385c>
　　　南方八天¶
　　德育正化天帝傳明道因¶
　　玄靈妙濟天帝粤須延生¶
　　虛璲澄廉天帝露憫遞聰¶
　　彰容克間天帝彥韋常臻¶
　　奏須曆靜天帝婆藍宛都¶
　　太妙希玄天帝招眞烈元¶
　　和遲竟觀天帝部陀鬱彌¶
　　深極勝离天帝明朝紫賔¶
　　　西方八天¶<md:KR5a0001_HFL_057-012b>¶

　　鬼樞星映天帝光興羅軒¶
　　超氣皇度天帝柏華月璘¶
　　昭寅澄觀天帝至輔虎林¶
　　蕩拂遠想天帝覺慮騫奚¶
　　靈微四極天帝彦光平舒¶
　　月廣燿虛天帝布華總陳¶
　　昌冝管祖天帝畢康參¶
　　勑嚴制魔天帝開圖祖玄¶
　　　北方八天¶
　　紫華慶陽天帝辯惠源¶<md:KR5a0001_HFL_057-013a>¶
<pb:KR5a0001_SJB_057-010386a>
　　常憫亟濟天帝羅遜義洲¶
　　征旗闢盧天帝虚𡵨杳宗¶
　　彊明拯機天帝魯評兟¶
　　太極允明天帝未京左丘¶
　　濯儲烈和天帝曜童齒南¶
　　浸微液華天帝瀦靈宛寧¶
　　河都曲泉天帝江定英¶
三十二天三十二帝諸天隱諱諸天隱名天¶
中空洞自然靈章諸天隱韻度幽之音降幽¶
之尊感幽之神解釋幽牢化度群靈九幽十¶<md:KR5a0001_HFL_057-013b>¶

極變化幽冥無量之奥深不可詳道出神眞¶
普度窮䰟今日欣慶受鍊歷關諸天請滅三¶
惡斬絶地根飛度炎池名列太玄魔王監舉¶
無拘天門東斗主訟西斗司刑北斗出命南¶
斗變生中斗降神䰟魄以靈青帝授性白帝¶
造形赤帝傳識黑帝運精黃帝養胃出納分¶
明木獄神王考掠爭析火嶽神王燒焚烙炙¶
金獄神王斬摧钁戈水嶽神王寒冰凝冽土¶
獄神王䧟壓埋壘五獄大魔禁獄之宗飛行¶
肆兇總領鬼兵持刀負钁鼓氣成風屠割幽¶<md:KR5a0001_HFL_057-014a>¶
<pb:KR5a0001_SJB_057-010386b>
爽酷惨莫容上天度人勑告北鄷鬼相稟命¶
晶皛效祥鐵城摧圯火綱不張肩雉按㦸冒¶
虎執鎗威具咸息惡氣殄亡獄化仙苑人道¶
翺翔敢有干試拒遏上眞金鉞前衝玄纛後¶
停屍鬼得度衆苦斯平千千岀獄萬萬賦形¶
魔王審對鬼神考情三官北酆明檢鬼營不¶
得容隱金馬驛程普告無窮萬神咸聽三界¶
五帝列言上清¶
元陽玉匱區别冥䰟大劫極於陽九小劫極¶
於隂六是時水騰火飛九六爲變兵刃誅刑¶<md:KR5a0001_HFL_057-014b>¶

山嶽搖響字傾宙移風烟雜亂神州玉京太¶
玄之庭眇眇億劫非晦非明上達八剛不動¶
之界下極種民不易之郷崑崙龍淵玉州黄¶
庭三災不干有諸清靈明爽之䰟皆道氣之¶
佑不遷不馳自無營營元始大慈赤書合明¶
煥爛玉屈霏縻紫清鳳戴龍負赦釋苦靈有¶
在三官動經億劫成壞之變業累無解囚閉¶
幽牢劫載拘留墮黑暗城眇眇之中上極無¶
色下極無淵風震九虛不知其天無光無明¶
洞幽洞冥形影窮極出入死生汩汩混海昧¶<md:KR5a0001_HFL_057-015a>¶
<pb:KR5a0001_SJB_057-010386c>
䰟交扃鎻鑄鉤鉗同業積生玉章開明運度¶
自然玄老奮戈龍銜五篇赤書紫圖青華虎¶
文芒回露披金斗炳分保制劫運使天長存¶
隂爽結羅道力開張北山元阿徂東陂陁惡¶
根流演三十六都輪轉井獄周回九幽斗箕¶
之緯旋歷五塲萬八千牢總氣三元六洞列¶
宫氣入太玄玄中大魔業等髙眞泛氣鼓烟¶
承聽玉章金馬驛告㧞宥鬼營清歌召神蘭¶
音輔眞冥滯决舒隨感受生聖眞布化無幽¶
不聞左嘯紫童右扶帝宸陽健隂闢元精化¶<md:KR5a0001_HFL_057-015b>¶

身千和萬合自然成人輪轉五道假受成形¶
形中有神長生大君無英公子白元尊神太¶
一司命桃康合延執符把籙保命生根三官¶
錫符嶽帝紀名隨宿命縁三界乃生上極皇¶
曽色界之天桂館華房八冥之内細微之中¶
下及酆羅洞隂玄宫中分九類二十四生泉¶
瀆嶽磧冥漠鬼神十轉幽關苦爽齊仙仙道¶
貴生無量度人上開八門飛天法輪罪福禁¶
戒宿命因縁普受開度死䰟生身身得受生¶
上聞諸天諸天之上各有生門中有空洞謡¶<md:KR5a0001_HFL_057-016a>¶
<pb:KR5a0001_SJB_057-010387a>
歌之章救苦靈篇辭參髙眞¶
　　　第一泉曲府滅罪濟苦天尊解釋幽¶
　　　牢飛空之音¶
長川浩浩　　洪流九源　　波惡毒兮¶
汩没沈淪　　業纏結兮　　攝縳牽連¶
大穴極無底　杳杳藏萬凶　冥冥衆苦爽¶
受報北羅酆　汲汲泉山下　督責𡨚何窮¶
鬼吏考業體　哀號震寒空　罪目在三官¶
苦綱脫無門　飛天下太元　八道開幽關¶
洞文燭長夜　㧞度受生䰟　萬劫永逍遙¶<md:KR5a0001_HFL_057-016b>¶

稽首荷玄恩¶
　　　第二九幽府開光㧞罪天尊解釋幽¶
　　　牢之章¶
崑丘嵳峩　　仰祝八騫　　遐觀十天¶
四睇諸方　　九幽大神　　變化億身¶
善功刻名　　朽骨成仙　　太一在上¶
緑宮光連　　幽壞在下　　穢氣紛紛¶
黑山東兮　　鬼獄長存　　鐡牢依南¶
萬劫火然　　遙遙九空　　流浹道恩¶
狴域清蕩　　嚴降髙眞　　鍊鬼登玄¶<md:KR5a0001_HFL_057-017a>¶
<pb:KR5a0001_SJB_057-010387b>
金籙簡文　　識坐蓮胎　　得度靈身¶
不經三途　　世世爲人　　慶雲飄飄¶
琅琅玉音¶
　　第三酆都府五靈洞隂天尊歌曰¶
此淵潭潭　　氣貫鬱羅　　鬼門四關¶
酆山嵳峩　　六天九府　　是鬼神家¶
癸海億萬　　嵌巖獸都　　洞隂流光¶
潜通太虚　　元始眞王　　伏御衆魔¶
飛雨甘露　　𦆯委天葩　　瑞臻福應¶
度䰟其多　　功德咸備　　遏截妄邪¶<md:KR5a0001_HFL_057-017b>¶

惟道爲謀　　罔試于他　　内眞自充¶
神登三華　　永謝羅酆道　仙境由是過¶
超昇紫雲上　翛翛入无何¶
此三府之上飛空之中髙眞靈音音參洞章¶
誦之百遍名度南宮誦之千遍普攝魔䰟萬¶
遍道備解釋煩𡨚超度三界簡刻太玄有聞¶
靈音魔王敬形勑制地祇侍衛送迎㧞出地¶
戸五苦八難七祖昇遷永離鬼官䰟度朱陵¶
受鍊更生是謂無量普度無窮有祕上天文¶
諸天共所崇泄慢墮地獄禍及七祖翁¶<md:KR5a0001_HFL_057-018a>¶
<pb:KR5a0001_SJB_057-010387c>
道言此二章並是諸天上帝及至靈冥尊隱¶
祕之音皆是大梵之言非世上常辭言極幽¶
黯歌洞靈筌故謂玄奥難可尋詳上天所寳¶
祕於玄都紫微上宮依玄科四萬劫一傳若¶
有至人下濟泉扃㧞度幽窮救死回生齎金¶
寳質心依舊格告盟十天然後而付焉¶
道言夫依業託識依識顯神神爲來往之主¶
識爲死生之根神識業因三者爲一萬劫䝉¶
蔽不脫幽關神雖不遷因業外變六道四生¶
天魔秉權注籍斯艱業力脗合氣精流傳歘¶<md:KR5a0001_HFL_057-018b>¶

爾爲人福命所懸貧冨貴賤簡記本縁神風¶
運轉萬形允宣生死之時同氣皆當齊心修¶
齋六時行香十遍轉經福徳立降消諸不祥¶
無量之文普度無窮¶
道言夫末學道淺或仙品未充運應滅度身¶
經太隂臨過之時同學至人爲其行香誦經¶
十遍以度屍形如法道業淨戒之䰟在三官¶
保命府左右侍中仙卿之間校記玄功者即¶
得乗駕飛龍侍軒帝宸修眞鍊道致一守神¶
之䰟在東華清虛東榮童初遊散進功者即¶<md:KR5a0001_HFL_057-019a>¶
<pb:KR5a0001_SJB_057-010388a>
得御素軿於北元朝太極於上宫位證髙仙¶
預治天政主化行權清明苦爽隨世希仙三¶
乘之䰟在山川福壞主者之任者䰟神徑上¶
南宮隨其學功計日而得更生轉輪不惑便¶
得神仙¶
道言夫道無終始人有死生惟一真大神與¶
道同體永無變滅業風乗神摶識滅性假於¶
形類形同於物故有終盡終盡者形之氣氣¶
之限至神不終世人惑妄認爲死生執於業¶
識墮於地獄迷蔽自惑鬼官執録永閉幽牢¶<md:KR5a0001_HFL_057-019b>¶

黑暗萬重不覩圓曜元始運悲神文光麗玉¶
書散芒醜形得度計日超昇冲氣滋融靈眸¶
煒煥臨將鍊易皆當修齋行香誦經夫齋戒¶
誦經功德甚重上通九天保鎮帝王下濟冥¶
途以度罪䰟生死受頼其福難勝故曰無量¶
普度天人¶
道言凡有是經能爲歷劫幽䰟苦爽無量冥¶
途行是功德開度之日發心修齋燒香誦經¶
十過皆諸天記名萬神侍衛右别至人剋得¶
爲聖君金闕之臣諸天記人功過毫分無失¶<md:KR5a0001_HFL_057-020a>¶
<pb:KR5a0001_SJB_057-010388b>
天中魔王亦保舉爾身得道者乃當洞明至¶
言也¶
諸天中大梵隱語無量音道君撰¶
元始靈書解釋幽牢洞篇¶
　　　東方八天¶
　　歷阜輿衡　謨民越琳　迮池宛敷¶
　　果箕拒藍　崔波雲陁　魔夷鹿彬¶
　　滴無彦嘉　明微奴銜　至陳耀廬¶
　　仙期阿曇　劔島玉提　魔棲珞敦¶
　　鬼星皐房　覺體運元　善憫緑華¶<md:KR5a0001_HFL_057-020b>¶

　　敵司毗南　(内八字岱/宗禁司)¶
　　　南方八天¶
　　霄虚敞熾　逺釋皆賔　墟除罔寧¶
　　偃南爼澄　月斗羅稽　孟昏祉榮¶
　　寥扈景瑰　紫微胡凌　波陀臺阿¶
　　照徂曲征　命延佐蕪　路百祠輪¶
　　道定虞渚　歷正孚瓊　兆尭柏巒¶
　　洞清湊營¶
　　　西方八天¶
　　奏度球疑　冲朋聮棲　(此八字爲九/幽太一號)¶<md:KR5a0001_HFL_057-021a>¶
<pb:KR5a0001_SJB_057-010388c>
　　迷盧蘇攴　寂幾渠施　汶漢□钁¶
　　神斗玉儀　觀侔合積　嘘持米離¶
　　玄方碧羅　陽志荒時　七覺遙祖¶
　　卷逋索逵　霞敷琯姬　景育度元¶
　　混幾央卑　鼓龍澤歌　他墀半飛¶
　　龍皛由嵋　(内八字鄷/城官諱)¶
　　　北方八天¶
　　玉蹊亂基　日淵盂池　漙載願列¶
　　坡荒元祠　絳洞妙弼　丘目藴飛¶
　　定芒混逐　坤齊建䝉　激馘鬼鄙¶<md:KR5a0001_HFL_057-021b>¶

　　煙營方仇　卯畜旣明　菩郎罕投¶
　　幽歌寒呱　烈燔夢遊　㦸旦悦攴¶
　　仙都霞周　(内八字玄/老内名)¶
道言此諸天中大梵隱語無量之音舊文書¶
太玄北闕五靈長樓之上以開度泰山九幽¶
羅酆泉曲冥關累苦之䰟繫在三官不得自¶
明逍遙玄空之者丹書揚之以濟淪苦昔天¶
眞皇人詣夜光元后模倣書之字皆廣長一¶
丈八角垂芒委宛如印九六之㑹離爲正音¶
有知其音能齋而誦之者諸天皆遣飛天神¶<md:KR5a0001_HFL_057-022a>¶
<pb:KR5a0001_SJB_057-010389a>
王下觀其身書其功勤上奏諸天萬神朝禮¶
地祇侍門大勳魔王保舉上眞道備剋得遊¶
行三界昇入金門此音無所不辟無所不禳¶
無所不度無所不成天眞自然之音也故誦¶
之致地獄釋縳長夜開暁幽牢隂界息苦超¶
生人道安寧鬼途解脫碧宫霞覆丹陵發光¶
鎭靜海嶽福及萬生天垂彩耀地湧玉英冥¶
慧洞清大量玄玄也¶¶

元始無量度人上品妙經卷之五十七¶<md:KR5a0001_HFL_057-022b>¶¶¶¶¶¶¶¶¶¶¶












