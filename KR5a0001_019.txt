# -*- mode: mandoku-view; -*-
#+DATE: 2015-08-28 23:02:55.264770
#+TITLE: 靈寶無量度人上品妙經
#+PROPERTY: DZID  DZ0001
#+PROPERTY: SOURCE  正統道藏，三家本，1988，1—1 六十一卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0001_SJB_019-010123c>
#+PROPERTY: JUAN 19
#+PROPERTY: ID KR5a0001
<pb:KR5a0001_HFL_019-001a>¶
靈寳无量度人上品妙經卷之十九地九¶
　　　十方聖境品¶
道言昔於靈華天中景燿廻風大圓化土受¶
元始度人十方聖境无量上品元始天尊當¶
說是經周迴十過以召十方始當詣座天眞¶
大神上聖髙尊妙行眞人十方聖境化土世¶
界仙君仙王無鞅數衆乗空而來玄雲飛霞¶
鳳輿朱輪葆蓋交䕃琅碧騰煇洞徹八冥晃¶
燿太空九日九夜諸天月月宫府星垣帝闕¶
寳觀朱樓神嶽瓊山璇臺劫仞下及蒼丹之¶
<pb:KR5a0001_HFL_019-001b>¶
界玄素之郷清都九淵六周十極光明照朗¶
通逹無礙一國地土山川林木緬平一等無¶
復髙下土皆作黄玉中天正炁交灌坤丘神¶
化平夷無有異色衆眞環侍元始天尊安坐¶
太虚九芒赤文火玉之座說經一徧諸天大¶
聖同時稱善是時一國男女仰聽玄音悉悟¶
妙道說經二徧目覩神化洞徹萬縁說經三¶
徧合會正炁皆能闡法說經四徧億劫積滯¶
隨念消融說經五徧金眞散結百關流通說¶
經六徧地生寳華天敷玉文說經七徧悠悠¶
<pb:KR5a0001_HFL_019-002a>¶
群類克保完堅說經八徧鬼官罷對幽魂上¶
升說經九徧虚皇妙光照暎十方无量元宫¶
分形應化一切天人隨方敬仰說經十徧玉¶
符下降安鎭神山度世升平永無劫運是時¶
一國是男是女莫不傾心皆受開濟咸得長¶
生¶
道言是時元始天尊說經一徧東方无極无¶
量品仁旺大神無鞅之衆浮空而至說經二¶
徧南方无極无量品合明大神無鞅之衆浮¶
空而至說經三徧西方无極无量品皓元大¶
<pb:KR5a0001_HFL_019-002b>¶
神無鞅之衆浮空而至說經四徧北方无極¶
無量品玄光大神無鞅之衆浮空而至說經¶
五徧東北元極无量品保安大神無鞅之衆¶
浮空而至說經六徧東南无極元量品流運¶
大神無鞅之衆浮空而至說經七徧西南无¶
極无量品鎭紀大神無鞅之衆浮空而至說¶
經八徧西北无極无量品持綱大神無鞅之¶
衆浮空而至說經九徧上方无極无量品生¶
方大神無鞅之衆浮空而至說經十徧下方¶
無極無量品延康大神無鞅之衆浮空而至¶
<pb:KR5a0001_HFL_019-003a>¶
十徧周竟十方天眞聖境大神一時同至一¶
國男女傾心歸嚮來者有如輕塵重霧億乗¶
萬騎玄雲四㑹天澤宻周素煙層沓非可禁¶
止於是元始手出妙光化一圓象結成寳雲¶
瑩若明月在空玄之中去地百丈元始登引¶
天眞大神上聖髙尊妙行眞人十方无極天¶
眞大神無鞅數衆俱入寳輪之中天人仰㸔¶
惟見導從目輪影中入既入輪影不知所在¶
國人廓散地常清潤無復更變元始即於寳¶
輪之内說經都竟衆眞監度以授於我當此¶
<pb:KR5a0001_HFL_019-003b>¶
之時欣慶難言法事周悉衆靈復位俄爾之¶
間杳無遺音是時天民遇此大範普獲惠濟¶
全其天年無有夭傷合境歸仰咸悟道縁不¶
懈不退不敗不遷不苟不諂不私不偏不佞¶
不黨不過不愆言宗至理命保長延齊同慈¶
智心𢍆髙玄國境豐寧帝祚綿綿法始流布¶
一國以道預有至心宗奉敬衛皆得度世¶
道言元始天尊說經中所言並是三天化炁¶
謡歌大範之音亦是十方聖境眞仙之隱名¶
也非世之常辭上元開運眞人通微悟玄能¶
<pb:KR5a0001_HFL_019-004a>¶
悉其章誦之十過九天稱慶群靈列言三官¶
執藉簡奏玉京日月騰煇星網順行大魔伏¶
謁衆祅束形濟生度死朽骸成人太極飛仙¶
誦之十過則十方境界无極靈郷下逮神洲¶
洞泉海嶽有生安泰各遂逍遥所以爾者上¶
聖高眞挺自然之秀育質碧霄生而知道故¶
感格玉清無所不度飛仙中眞積學修鍊而¶
𢍆於玄雖證位同聖非上元之比但濟世境¶
而已不能制天政也輕誦此章身則被殃宗¶
敬保祕立著元功世世昌熾善根興隆衆邪¶
<pb:KR5a0001_HFL_019-004b>¶
不干天神護門斯經玄奥萬境所尊度人無¶
極爲生道之宗皇皇正範難可勝量¶
道言凡誦是經十過洞章玄音上達玉清感¶
格虚皇降三天正眞九陽積妙太玄之炁下¶
開八門灌注流入羅酆幽音泉曲冥關度爾¶
億曾萬祖受苦魂爽克得化鍊上升朱陵皆¶
應眞期靈符攝生得爲至人而好學上經果¶
備功圓皆得飛仙超升玉闕遊眄九霄也鴻¶
學之士修誦是經皆即受度髙宴南宫世人¶
受誦則壽極三元後皆得證太隂鍊形之道¶
<pb:KR5a0001_HFL_019-005a>¶
藏質九淵寄身后土魂不蕩空魄不沉滯歷¶
劫同運即獲更生一切天人悉獲受度无量¶
景福幽顯䝉惠上玄所禁不傳于世至士特¶
重寳效心盟誓而傳輕泄玉章殃連七祖長¶
役土官侍經聖境玉童玉女各四十八人營¶
衛神文保護受經者身¶
道言正月長齋誦詠是經眞光下濟漙釋幽¶
隂爲上世亡魂斷滅罪結升度朱宫七月長¶
齋誦詠是經正眞生炁流灌心田金籙注名¶
身得髙仙十月長齋誦詠是經聖境内通法¶
<pb:KR5a0001_HFL_019-005b>¶
燿外明爲國王帝主保延世境安鎭萬邦欣¶
樂昇平大福無疆三辰寧順天夀永昌八節¶
之日誦詠是經得爲流珠絳闕保生眞人本¶
命之日誦詠是經十方大聖化境髙尊乘雲¶
駕龍來詣監盟書名元斗列奏玄冥百神集¶
㑹功著九天大魔保舉形飛列仙¶
　道言行道之日皆當香湯沐浴齋戒入室¶
　東向叩齒三十二通上聞三十二天心拜¶
　三十二過閉目靜思身坐碧絳紫三色雲¶
　炁之中内外蓊冥有青龍白虎朱雀玄武¶
<pb:KR5a0001_HFL_019-006a>¶
　師子白鶴羅列左右十方聖境一時同見¶
　日月照明洞煥室内項生圓象光暎十方¶
　如此分明宻呪曰¶
无上玄元太上道君召出臣身中三五功曹¶
左右官使者侍香玉童傳言玉女五帝直符¶
直日香官各三十二人關啓所言今日吉慶¶
長齋清堂修行至經无量度人願所啓上徹¶
徑御¶
无上三十二天元始上帝至尊几前畢¶
　引炁三十二過東向誦經¶
<pb:KR5a0001_HFL_019-006b>¶
元始无量度人上品妙經¶
元始洞玄靈寳本章十方聖境上品神霄神¶
化度人赤符隱韻騰燿自然混漢洞冥虛無¶
玉眞肇開元範大合神靈虛皇一炁植立諸¶
天斬構十方五劫推遷七變神洲十轉天關¶
玄妙聖境仙眞帝臣開明三道散化五形萬¶
象齊立虛極靈根上周復景獨運爲身華晶¶
至應大朴靈文九霄沖感風激飛煙迅綱木¶
輪交瓊深淵皓皇廣布元運包纒是爲造化¶
十極將分鬱嶽瓊臺蕭仞遐京上窮圓象琳¶
<pb:KR5a0001_HFL_019-007a>¶
闕飛青眇眇帝炁巍巍劫城三靈玉筵太上¶
玄庭金閣華房森列流精廣霞育炁周變千¶
靈中有十天校録之神中有方諸上道之君¶
中有洪聖妙元之眞中有合境開導丈人中¶
有東華南極西靈北鬱四維上下列聖髙眞¶
共敷大範開化天人執天正憲无量度人今¶
日集會攝召臨軒¶
東方聖境賢善世界正化神王長生大聖无¶
量度人¶
南方聖境明離世界眞慧神王長生大聖无¶
<pb:KR5a0001_HFL_019-007b>¶
量度人¶
西方聖境皓洞世界招仙神王長生大聖无¶
量度人¶
北方聖境清浄世界多吉神王長生大聖无¶
量度人¶
東北聖境妙華世界威德神王長生大聖无¶
量度人¶
東南聖境九眞世界福滿神王長生大聖无¶
量度人¶
西南聖境流光世界金華神王長生大聖无¶
<pb:KR5a0001_HFL_019-008a>¶
量度人¶
西北聖境玉宸世界神智神王長生大聖无¶
量度人¶
上方聖境紫虚世界道樞神王長生大聖无¶
量度人¶
下方聖境慈護世界救厄神王長生大聖无¶
量度人¶
十方无極通變神王飛空度世開化大神並¶
乗絳雲緑輿碧輦羽蓋瑶輪驂駕玄鳳白虎¶
斑龍建元暉王節七燿靈旛前列十天大帥¶
<pb:KR5a0001_HFL_019-008b>¶
後從黃闕化兵猛馬蒼麟騰擲辟邪天官啓¶
塗玄眞翼轅億乗萬騎浮空而來傾光回駕¶
聖境度生太微玉輔元素上靈神章鴻化大¶
洞髙尊統天執法齊㑹帝前隨方立應簡示¶
諸天普告八極寒夜靈關洞神左府北水九¶
淵太上羅酆六洞三宫曲池龍廐大劫河源¶
威光九仞長役風庭火山永鏡億零女青大¶
君符命時刻飛昇斷絶惡趣消滅罪根陽煇¶
下濟原赦幽魂朱宫受鍊仙變成人生身合¶
炁隨運長存因縁輪轉與天同年永度陽九¶
<pb:KR5a0001_HFL_019-009a>¶
百六風刀水火之難超淩三界逍遥九清九¶
清之天天帝鑑冥無色之境梵行¶
　　　東方八天¶
　　靈蘭雲室天帝記行宛盈¶
　　聞眞成化天帝閻濟莊¶
　　祕景凝神天帝逸塗獨雲¶
　　玉陽聖境天帝赤序畢升¶
　　海國飛郷天帝穆衍离¶
　　嶽靜虛音天帝感時慶昭¶
　　智常極仁天帝述俱辭名¶
<pb:KR5a0001_HFL_019-009b>¶
　　神島遊車天帝益憑子柯¶
　　　南方八天¶
　　炎正司治天帝諒官承方¶
　　百豐就和天帝迪宗中宜¶
　　朱陵典禁天帝沖仙九純¶
　　降都昭靈天帝兵禳仲和¶
　　字庭校精素魔天帝暉道清¶
　　剛璣度光天帝響邦署枚¶
　　都神耀羅天帝達玄宥窺¶
　　威明廣兵天帝成都祈陽¶
<pb:KR5a0001_HFL_019-010a>¶
　　　西方八天¶
　　束臺羽武天帝河稽魯傳¶
　　韓官篤辜天帝明維子康¶
　　龜巖西臺天帝冒興黎嚴¶
　　直申迅靈天帝悉託思¶
　　幽墟潜校天帝伯耀光¶
　　挈瀆垂神天帝逐防廓明¶
　　波關龍濟天帝和沖孚¶
　　參首慶生天帝勑利住賔¶
　　　北方八天¶
<pb:KR5a0001_HFL_019-010b>¶
　　洞隂夜城天帝定平若澄¶
　　孤光王峯天帝寂蒙變兟¶
　　黑㟪雷司天帝澤披戢光¶
　　正居錫玄天帝悲盧祈昌¶
　　太一張遙天帝尤全子營¶
　　素炁徊堂天帝慜都交華¶
　　龍威捨湟天帝逐閑辟晞¶
　　至澤洪靈天帝杜祥示恭¶
三十二天三十二帝諸天隠諱諸天隱名天¶
中空洞自然靈章諸天隠韻天中之音天中¶
<pb:KR5a0001_HFL_019-011a>¶
之尊天中之神天中大魔天中之靈九開十¶
闢混合上清玄關大典幽妙難量造天立極¶
敷落十方今日欣慶會遇考試諸天已滅世¶
累斬絶惡根飛度五難乗景髙奔眞王監察¶
無制玄門東斗注生西斗司伐北斗執𢍆南¶
斗定格中斗帝室宣流聖澤青帝布機白帝¶
持筭赤帝御炁黑帝交貫黄帝中居大化分¶
判青天眞王寳慶合離赤天眞王玄眞糾非¶
白天眞王太素運時黑天眞王天化霄暉黄¶
天眞王靈炁所歸五天眞王萬境之尊飛行¶
<pb:KR5a0001_HFL_019-011b>¶
三界緫領威兵持幢仗節遊行太清位號顯¶
著與天同生上玄化民嚴制幽扃紫微受詔¶
掃殄祅祥天蓬執印神虎恢張流火前馳朱¶
鳳後翔六天大醜收付魁罡敢有干犯拒抗¶
天眞神兵左戮巨殺右刑屠割除滅風火無¶
停千千截首萬萬誅形魔無侵試鬼無逆淩¶
三官北酆明察鬼營敢容怠縱飛章奏呈普¶
告十方无量神靈八冥諸帝列言紫宸¶
混元無名非濁非清分爲兩半素玄肇平積¶
微爲仞大化生方劫號既定冥變龍康眇眇¶
<pb:KR5a0001_HFL_019-012a>¶
祖源混合文昌上無景色下無化淵風行太¶
虛空洞無邊自然聖境至道之玄碧霄降地¶
金水成天天上天下大舍沉冥無煇無影無¶
象無形溟涬元炁雙燿交并赤明玉虚運周¶
自然天一流化金簡玉篇赤陽至精八垣玄¶
文保制崑丘永劫長存梵炁彌羅萬法施張¶
元綱交貫九地九天輪轉空無生成億千旋¶
遶蕭山回度飛𨇠三十九帝緫攝上元十方¶
聖境統治丹玄玄中太眞上景髙皇汎炁玉¶
霞吟嘯洞清金延秀頼流盼雲營天音朗韻¶
<pb:KR5a0001_HFL_019-012b>¶
靈光散煙太蕭鬱羅明化金編千和萬合自¶
然成眞眞中有神長生大君青華左踞玉妃¶
右蹲太一司命桃康合淳執符把籍保度靈¶
根上遊紫清出入玄丹三方之内六極之中¶
下鎮人身明堂絳宫分治五神合㑹百骸十¶
運回風萬炁俱仙飛神召靈變化無邊仙道¶
貴生无量度人十方玄極開通八門飛行三¶
界受書玉宸罪福禁戒宿命因縁咸受濟度¶
天正生身身得受生上聞諸天諸天之上各¶
有生門中有天元合變之章太上靈篇辭參¶
<pb:KR5a0001_HFL_019-013a>¶
髙眞¶
　　　第一十方聖境飛空之音¶
玄光赤運大梵無名飛境飄飄¶
化闕九門玉城盤回碧落敷明¶
旋臺萬劫音華燿文中有大聖¶
龍衣虎裳首建紫宸腰帶金璫¶
持握四境化土中方爾能長齋¶
鍊度文昌蕩穢紫戸納眞絳房¶
二神擲火元一揚光見我眞形¶
出没低昻粲粲存工灼灼在傍¶
<pb:KR5a0001_HFL_019-013b>¶
乗神以遊緑室朱䆫我道杳宻¶
心合靈郷¶
　　　第二十方聖境之章¶
一炁所變萬境澄清玄嶽鬱嵳¶
仙都玉京長林茂秀大有玉庭¶
朱衣龍章開化生根聖縁天運¶
正道開揚炁貫飛煙結花無常¶
穹樓千尺巨闕明堂龍游虎馳¶
朱斾雲綱隠如太空顯如宿張¶
發現應所行即明善惡方玉眞跨斑龍¶
<pb:KR5a0001_HFL_019-014a>¶
神風得髙翔¶
　　　第三十方聖境歌曰¶
龍漢大劫萬品玄虚元始開天¶
先造空无大洞上元清微禹餘¶
靈文九訓玄眞七舒蕩蕩八垣¶
髙升四隅赤明啓運列聖御圖¶
五山嵳峩敷落赤書蕩蕩天闕¶
巍巍帝居靈光下濟息役三塗¶
頒赦河源眞風廣敷式歌此音¶
與聖同符¶
<pb:KR5a0001_HFL_019-014b>¶
此三界之上飛空之中眞王歌音音參洞章¶
誦之百徧名度南宫誦之千徧眞王保迎萬¶
徧道備飛昇太空過度三界位登仙公有聞¶
靈音魔王敬形勑制地祇侍衞送迎拔出地¶
戸五苦八難七祖升遷永離幽關魂度朱陵¶
受鍊更生是謂无量普度無窮有祕上天文¶
諸天共所崇泄慢墮地獄禍及七祖翁¶
道言此二章並是諸天上帝及至靈眞王隱¶
祕之音深啓至玄發明洪化使彼天民咸入¶
聖境皆是大梵之言非世常辭言無韻麗曲¶
<pb:KR5a0001_HFL_019-015a>¶
無華宛故謂玄奥難可尋詳上天所寳祕於¶
髙上神霄玉清玉府大君行教應炁流傳若¶
有至人齎金寳質心依舊格告盟十天然後¶
而付焉¶
道言夫天地運度否終日月五星虧盈至聖¶
神人休否末學之夫疾傷凡有此災同炁皆¶
當齊心修齋六時行香十徧轉經福徳立降¶
消諸不祥无量之文普度無窮¶
道言夫末學道淺或仙品未充運應滅度身¶
經太隂臨過之時同學至人爲其行香誦經¶
<pb:KR5a0001_HFL_019-015b>¶
十過以度屍形如法則生身所行善功所營¶
隂徳當滅度時十方聖境皆現元始天尊安¶
座說法或援手接引旛蓋來迎魂神徑上南¶
官隨其學功計日而得更生輪轉不惑便得¶
神仙¶
道言夫天地運終星宿錯度日月失光四時¶
失序隂陽不調國境生災疫毒流行兆民死¶
傷師友命過淨友災殃皆當修齋行香誦經¶
夫齋戒誦經功徳甚重上消天災保鎭帝王¶
下禳毒害以度兆民生死受頭其福難勝故¶
<pb:KR5a0001_HFL_019-016a>¶
曰无量普度天人¶
道言凡有是經能爲天地帝主兆民行是功¶
徳有災之日發心修齋燒香誦經十過皆諸¶
天記名萬神侍衞右别至人克得爲聖君金¶
闕之臣諸天記人功過毫分無失天中眞王¶
亦保舉爾身得道者乃當洞明至言也¶
諸天中大梵隱語无量音道君撰¶
元始靈書十方聖境祕篇¶
　　　東方八天¶
　　群陀湮索召鑑淵沛靈馬逾綱¶
<pb:KR5a0001_HFL_019-016b>¶
　　期韜式晦遼闌彌夐列都夷悌¶
　　濛巖睠羅𨓜還周器烏陽演赤¶
　　皓兇乾銳報羙丙山璐章蕕粹¶
　　祝多時延緑眞英仙湛那覩泊¶
　　至良微瞻¶
　　　南方八天¶
　　竇夏昆略鯨池紫澶跛玖但思¶
　　蕭南𡵨顛寳節徂徠宻盟書玄¶
　　樂藻梯莫直幾進綿注黍乙趨¶
　　離咸資權藍傍依序歷髙次宣¶
<pb:KR5a0001_HFL_019-017a>¶
　　靈僅霄華臺他閱城璣黨扶驅¶
　　洞籟潯溟¶
　　　西方八天¶
　　庫岍甡匀丘慈始傷庚井龍羅¶
　　柏房停香酌嶰留激屛麻辭眞¶
　　雲嶪定相敝多淪神徹虛琅璖¶
　　燕都景凝感族揚鄙智傳齊謨¶
　　混覺測靈維玞粗根亮苕已禱¶
　　部墟塗垠¶
　　　北方八天¶
<pb:KR5a0001_HFL_019-017b>¶
　　侯汪迹元披景奪靈衣篤變𢍆¶
　　郭多民逵鍊泓寒穴招仙賁輪¶
　　蕩交逸區爭光蒲形早炁冶東¶
　　司萌決同智騫環燿規璘冀沖¶
　　洞育邈里嬴魁謁豐萬仙合絶¶
　　空靈寔功¶
道言此諸天中十方聖境大梵隱語无量之¶
音舊文題十方洞臺天闕玉都之上神化十¶
方靈隨應出空合道微悟解之者神郷聖境¶
無不普現字皆廣長一丈天眞皇人昔書其¶
<pb:KR5a0001_HFL_019-018a>¶
文以爲正音有知其音能齋而誦之者諸天¶
皆遣十方聖境化土神王下觀其身書其功¶
勤上奏諸天萬神朝禮地祇侍門大功眞王¶
保舉上眞道備克得遊行三界升入金門此¶
音无所不辟无所不禳無所不度無所不成¶
天眞自然之音也故誦之𦤺十方飛天下觀¶
上帝遥唱萬神朝禮三界侍軒群祅束首鬼¶
精自亡琳琅震響十方肅清河海靜黙山嶽¶
吞煙萬靈振伏招集群仙天無氛穢地無祅¶
塵冥慧洞清大量玄玄也¶
<pb:KR5a0001_HFL_019-018b>¶
¶
¶
元始无量度人上品妙經卷之十九¶
¶
¶
¶
¶
¶
¶
¶
