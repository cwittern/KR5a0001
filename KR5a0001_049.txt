# -*- mode: mandoku-view; -*-
#+DATE: 2015-08-28 23:02:56.051530
#+TITLE: 靈寶無量度人上品妙經
#+PROPERTY: DZID  DZ0001
#+PROPERTY: SOURCE  正統道藏，三家本，1988，1—1 六十一卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0001_SJB_049-010327c>
#+PROPERTY: JUAN 49
#+PROPERTY: ID KR5a0001
<pb:KR5a0001_HFL_049-001a>¶
靈寳无量度人上品妙經卷之四十九字九¶
　　　消除病癘跛痾品¶
道言昔於太安天中遥響風歌太和樂土受¶
元始度人消隂病癘跛痾无量妙品元始天¶
尊當說是經周迴十過以召十方始當詣座¶
天翳大神上聖髙尊普濟真人通治童子无¶
鞅數衆乗空而來飛光𥢢霄彤輪華蓋花雲¶
覆蔭明霞舞輝天錦交漫洞映太空五日五¶
夜諸天幽竇嵌巖普皆大明星璣月舘畫夜¶
停輪神風倚煙靈香拂雲天无飄翳六虚洞¶
<pb:KR5a0001_HFL_049-001b>¶
清一國地土山川林木砥平齊等无復髙下¶
土皆紺碧无有異色衆真侍座元始天尊玄¶
坐空浮五色晶明寳座之上說經一徧諸天¶
大聖同時稱善是時一國男女身報爲病漸¶
獲開爽說經二徧聾者耳聦盲者目明喑者¶
能言說經三徧枯羸沈瘵充澤豐平說經四¶
徧積逮注傳不及于門說經五徧跛痾萎墮¶
皆能起行說經六徧鬼癘消除正氣流通說¶
經七徧老者反壯少者皆强說經八徧軀體¶
病除法身怡悅說經九徧消除病癘跛痾輕¶
<pb:KR5a0001_HFL_049-002a>¶
安悟病皆妄本非真有返照回光則无痛楚¶
起滅悉從假幻既識道本病從何來說經十¶
徧面流紫華身有玉明魔疾普消神氣合道¶
是時一國是男是女莫不傾心皆受護度咸¶
得長生¶
道言是時元始天尊說經一徧東方无極无¶
量品候氣大神无鞅之衆浮空而至說經二¶
徧南方无極无量品持運大神无鞅之衆浮¶
空而至說經三徧西方无極无量品司年大¶
神无鞅之衆浮空而至說經四徧北方无極¶
<pb:KR5a0001_HFL_049-002b>¶
无量品定命大神无鞅之衆浮空而至說經¶
五徧東北无極无量品鬼主大神无鞅之衆¶
浮空而至說經六徧東南无極无量品行病¶
大神无鞅之衆浮空而至說經七徧西南无¶
極无量品却癘大神无鞅之衆浮空而至說¶
經八徧西北无極无量品八風大神无鞅之¶
衆浮空而至說經九徧上方无極无量品天¶
醫大神无鞅之衆浮空而至說經十徧下方¶
无極无量品除病大神无鞅之衆浮空而至¶
十徧周竟十方无極天醫普濟大神一時同¶
<pb:KR5a0001_HFL_049-003a>¶
至一國男女傾心歸仰謂言我等元以福報¶
得生天上非如人間父母精血濁穢之形復¶
有何病是故思惟神氣雖明化生融結而我¶
心想習染尚麄身中妄生疾病痛苦未除譬¶
如世人夢中飲食寒温起居一如平時夢中¶
之身與今處世父母所生實无有異乃至夢¶
身中疾病痛痒悲歡亦復同狀无有殊别故¶
今身中猶當有此病癘跛痾當詣天尊以求¶
除瘥咸各恭敬願禮道前來者有如細雨宻¶
霧无鞅之衆迮國一半土皆偏䧟非可禁止¶
<pb:KR5a0001_HFL_049-003b>¶
於是元始知如是等衆獲果天人猶有病癘¶
跛痾等相何況世間胎化濕感七十二類无¶
量衆生寧免斯苦我以慈悲說是妙經消除¶
衆患衆患欲除无非法藥法藥之妙莫越神¶
丹即運紫光明如寳焰聚五輪手法自九色¶
離羅萬寳星雲玉錦之帔内出神丸化成寳¶
珠大如黍米在空玄之中去地五丈元始登¶
引天醫大神上聖髙尊普濟真人十方无極¶
除病大神无鞅數衆俱入寳珠之中天人仰¶
看惟見勃勃從珠口中入既入珠口不知所¶
<pb:KR5a0001_HFL_049-004a>¶
在國人廓散地還平正无復欹陷元始即於¶
寳珠之内說經都竟衆真監度以授於我當¶
此之時喜慶難言法事粗悉諸天復位倏歘¶
之間寂无遺響是時天人遇值經法普得濟¶
度全其本年无有中傷傾土歸仰咸行善心¶
不疑不妄不淫不貪不欲不喜不怒不暗不¶
邪不狂言務忠信口无疾聲齊同慈愛異骨¶
成親國安民豐欣樂太平經始出教一國以¶
道預有至心宗奉禮敬皆得度世¶
道言元始天尊說經中所言並是諸天上帝¶
<pb:KR5a0001_HFL_049-004b>¶
内名隱韻之音亦是真王内諱消除病癘起¶
行跛痾百靈救疾攝邪之隱名也非世之常¶
辭上聖已成真人出離五種病癘廣大法身¶
純陽光明能隱能顯顯則普現十方隱則聖¶
真莫測世病法病並已消殞通玄究微能悉¶
其章誦之十過諸天遥唱萬帝設禮内境澄¶
瑩峩山靡平病癘痊復跛痺全寧身嶽不傾¶
日月同明群魔束形鬼精滅爽回生起痼朽¶
質成人至學之士調之十過則五蔵生華膽¶
腦堅真百神守體癘鬼喪睛濟度垂死絶而¶
<pb:KR5a0001_HFL_049-005a>¶
得生所以爾者學士穢氣未消體未洞真以¶
制十方威未制天政德可漸杜世患甦決沈¶
苦而已不能更生輕誦此章身則被殃供養¶
尊禮病癘消除緩跛健行世世昌熾與善因¶
縁萬災不干神明護門斯經尊妙獨歩玉京¶
度人无量爲萬道之宗巍巍大範德難可勝¶
道言凡誦是經十過諸天齊到病癘衆生痛¶
苦消除跛痾久疾舉用完健邪氣无干百脉¶
受靈一身萬神永不去身身无疾疚自然長¶
生億曾萬祖幽䰟苦爽皆即受度上昇朱宫¶
<pb:KR5a0001_HFL_049-005b>¶
格皆九年受化更生得爲貴人而好學至經¶
功滿德就皆得神仙飛昇金闕遊宴玉京也¶
以經法神護消除病癘跛痾澤惠兆民生類¶
安逸疾痛莫干上帝遐觀報兆真名上學之¶
士修誦是經道備群倫病災拂除癘邪不興¶
跛瘾登舉宿痾更蠲皆即受度上昇朱宫世¶
人受誦困病自安瘕穢泮落靈秀通玄則延¶
壽長年後皆得作尸解之道魂神暫滅不經¶
地獄即得返形遊行太空此經微妙普度无¶
窮一切天人莫不受慶无量之福生死蒙惠¶
<pb:KR5a0001_HFL_049-006a>¶
上天所寳不傳下世至士齎金寳效心盟天¶
而傳輕泄漏慢殃及九祖長役三官侍經五¶
帝玉童玉女各二十四人營衛神文保護受¶
經者身¶
道言正月長齋誦詠是經消除痼病積歲纒¶
綿世藥不治鬼神異氣遘爲癘病工所不曉¶
或智或癡或生或死傳習先代冢注爲殃鬼¶
氣祟物相呼附著爲上世亡䰟斷地逮役度¶
上南宫七月長齋誦詠是經消除金旺剋水¶
筋落受邪或因土木或因葬刑害之氣注¶
<pb:KR5a0001_HFL_049-006b>¶
及肢體手足不理跛𤼣不行沈冥宿痾上關¶
天律考在斗宫訟連隂府者使各完固不有¶
傷絶身得神仙諸天書名黄籙白簡削死上¶
生十月長齋誦詠是經徧爲生民消除病癘¶
風傷勞疾痼癉痿瘧寒熱伏留泉𩲲腫汗水¶
注咳逆種種怪病普使和捐致國王帝主君¶
臣父子安鎮國祚保天長存世世不絶常爲¶
人君安鎮其方民稱太平八節之日誦詠是¶
經消解八風邪氣毒病得爲九宮真人本命¶
之日誦詠是經萬疾消蕩鬼癘无侵䰟神澄¶
<pb:KR5a0001_HFL_049-007a>¶
正萬氣長存不經苦惱身有光明三界侍衛¶
五常司迎萬神朝禮名書上天功滿德就飛¶
升上清¶
　道言行道之日皆當香湯沐浴齋戒入室¶
　東向叩齒三十二通上聞三十二天心拜¶
　三十二過閉目靜思身坐緑紫青三色雲¶
　氣之中内外蓊冥有青龍白虎朱雀玄武¶
　獅子白鶴羅列左右日月照明洞煥室内¶
　天醫尚童砭石小吏咸在前後項生圎象¶
　光映十方如此分明宻呪曰¶
<pb:KR5a0001_HFL_049-007b>¶
无上玄元太上道君召岀臣身中三五功曹¶
左右官使者侍香玉童傳言玉女五帝直符¶
直日香官各三十六人關啓所言今日吉慶¶
長齋清堂修行至經无量度人願所啓上徹¶
徑御¶
无上三十二天元始上帝至尊几前(畢)¶
　引炁三十二過東向誦經¶
¶
¶
¶
<pb:KR5a0001_HFL_049-008a>¶
元始无量度人上品妙經¶
元始洞玄靈寳本章消除病癘跛痾安化度¶
人百魔隱韻離合自然道爲法身太虚生神¶
神寂无形无无上真元始祖劫化生諸天天¶
降地騰隂陽生人人爲貽種病癘因縁考謫¶
跛痾積逮因連採食三景命固天根病癘既¶
蕩神氣爲鄰玄悟成仙舉意飛神上无復祖¶
惟道爲身五文開廓普植神靈无文不光无¶
文不明无文不立无文不成无文不度无文¶
不生是爲大梵天中之天鬱羅蕭臺玉山上¶
<pb:KR5a0001_HFL_049-008b>¶
京上極无上大羅玉清九品仙聖爲自然人¶
身病法病普得安寧未證大乗病癘所縈鍊¶
身爲氣鍊氣爲神神合太无若亡若存三華¶
離便大有妙庭金闕玉房森羅淨霐大正道¶
氣周回十方中有度人病癘跛痾之神中有¶
南極長生大帝君中有度世司馬大神中有¶
好生韓君丈人中有南上司命司録延壽益¶
筭度厄尊神回骸起死无量度人今日校録¶
諸天臨軒¶
東方无極消除病厄神王長生大聖无量度人¶
<pb:KR5a0001_HFL_049-009a>¶
南方无極消除邪癘神王長生大聖无量度人¶
西方无極消除偏跛神王長生大聖无量度人¶
北方无極消除纒痾神王長生大聖无量度人¶
東北无極消除世疾神王長生大聖无量度人¶
東南无極消除注氣神王長生大聖无量度人¶
西南无極消除考瘵神王長生大聖无量度人¶
西北无極消除宿報神王長生大聖无量度人¶
上方无極消除見病神王長生大聖无量度人¶
下方无極消除意病神王長生大聖无量度人¶
十方无極消除病癘跛痾神王長生度世无¶
<pb:KR5a0001_HFL_049-009b>¶
量大神並乗奔雲迅電赤鳳科車營從天仙¶
靈官將吏侍直神司驂駕大獸天鹿夔龍絳¶
節瑶旌瓊干翠羽前嘯呉嘮同嘯後吹筠篥¶
同鳴吟僊飛籟嘯歌噰噰天丁啓途青髻翼¶
轅億乗萬騎浮空而來傾光回駕除痾度生¶
諸天丞相南昌上宮韓司主録監生大神執¶
籙把籍齊到帝前隨所應度嚴校諸天普告¶
三界无極神鄉泉曲之府北都羅酆三官九¶
府十二河源上解尸注冢訟積逮世傳病瘠¶
鬼癘故氣跛𤼣宿業纒痾及以祖考億劫種¶
<pb:KR5a0001_HFL_049-010a>¶
親疾除罪簿落滅惡根不得拘留逼合鬼群¶
元始符命時刻升遷北都寒池部衛形䰟制¶
魔保舉度品南宮死䰟受錬仙化成人生身¶
受度劫劫長存隨劫輪轉與天齊年永度三¶
災九厄八難超淩三界逍遥上清上清之天¶
天帝洞淵无色之境梵行¶
　　　東方八天¶
　　太安順陽天帝景闍玄仁¶
　　至无化神天帝玉都求輪¶
　　靜華初元天帝樂真輔仙¶
<pb:KR5a0001_HFL_049-010b>¶
　　覺昭情微天帝廣穹良奔¶
　　序止隂夷天帝部圭士畦¶
　　落具澄炎天帝斗布紫昆¶
　　賁亭瀘河天帝除患慈英¶
　　浪絶妙圃天帝暁因祕巫¶
　　　南方八天¶
　　碭城寳真天帝仇卑振篁¶
　　寥居信靈天帝爻霞緫祥¶
　　辨宗虚攸天帝極真途¶
　　騫楊寳區天帝輔觀盈璖¶
<pb:KR5a0001_HFL_049-011a>¶
　　香泮赤和天帝變丁匪邦¶
　　亮部求玄天帝古定梵康¶
　　主延无童天帝空基民宣¶
　　仙房校藉天帝閱都賢昌¶
　　　西方八天¶
　　考勝逕靈天帝嶽傳至文¶
　　咸興遞迎天帝關巴罔欹¶
　　鬱珠逹想天帝召冥履元¶
　　屏栖烈廣天帝度命微沖¶
　　璐真確濟天帝眇仙儔¶
<pb:KR5a0001_HFL_049-011b>¶
　　輪預逆游天帝智侈龍¶
　　液度司夕天帝被曦光旋¶
　　緑史洞綿天帝道嚴阮通¶
　　　北方八天¶
　　泝逹紫垣天帝治冥信方¶
　　曠倚遵宜天帝端究精䐈¶
　　洞慈慶周天帝露進璣回¶
　　頌咸褒聖天帝裒丘繫璫¶
　　太始至念天帝禀卿徐韋¶
　　光梵九名天帝寔幾鄰¶
<pb:KR5a0001_HFL_049-012a>¶
　　應象徐盈天帝蒙符靜康¶
　　畢堂六輪天帝演巴就剛¶
三十二天三十二帝諸天隱諱諸天隱名天¶
中空洞除病靈章諸天隱韻天中靈音天醫¶
之尊天樂靈神主病靈魔生神之靈九變七¶
轉飛昇太清无量之奥深不可詳起癘回年¶
普度天人今日欣慶受度歷關諸天諸滅跛¶
痾斬絶注根飛度六尸命延太玄司命檢録¶
氣隆天門東斗斷傳西斗殺蠱北斗縳鬼南¶
斗療痾中斗大魁五臟之精消除病癘緫監¶
<pb:KR5a0001_HFL_049-012b>¶
衆靈青帝護䰟白帝侍魄赤帝養氣黑帝通¶
血黄帝操藥扶廢續絶中主太和萬神无越¶
青方魔王温癘春行赤方魔王陽毒發煙白¶
方魔王偏廢委跛黑方魔王沈痾歷痤黄方¶
魔王腫痞狐蝕五方大魔行病元凶隨運出¶
入與時迎逢初下崐崘𢹂駕毒龍統領惡鬼¶
遊觀域中屠害生民誅惡不容上宮符告收¶
攝姦祅真王降世殄滅殃𦍙神池紫雲天馬¶
玉韁電獸吐火巨龜出黄五酋仗旙走馬飛¶
光玄蟒千丈鬼車百箱朱旗横天雷奔雨滂¶
<pb:KR5a0001_HFL_049-013a>¶
敢有干試誅斬爲當玄鉞前戮赤刃後刑消¶
除病癘人道安寧風火交發跨斗乗星魔无¶
干犯鬼无祅精三官北酆明檢鬼營不得容¶
隱金馬驛呈普告无窮萬神咸聽三界五帝¶
列言上清¶
洞皇玉極龍漢延康眇眇曠寂混沌環剛上¶
无見色下无見淵風空運虚金精凝天天上¶
天下无幽无冥无形无影无極无窮溟涬大¶
梵寥廓无光赤明開圖運度自然元始安鎮¶
敷落五篇赤書玉字八威龍文保制劫運使¶
<pb:KR5a0001_HFL_049-013b>¶
天長存下比人身大小混淪六腑九臓自然¶
赤文風空天淵九一變分合道無病跛痾不¶
生鬼癘除滅長生神仙絡膜谿谷梵氣彌羅¶
玄府骨竅萬範開張脉如元綱蟠結流行輪¶
轉一體周回九門二十四真緫御三關中爲¶
天樞前爲廣明列布宫室後爲至隂隂抱陽¶
交緫氣上元八景冥合氣入玄玄玄中太皇¶
上帝髙真泛景太霄吟詠玉章金真啓元流¶
響雲營玉音攝氣靈風聚煙紫虚鬱秀輔翼¶
萬仙千和萬合自然成真穢結解散病癘不¶
<pb:KR5a0001_HFL_049-014a>¶
行跛歩輕奔壞痾蕩擯和合育真真中有神¶
長生大君无英公子洞陽之靈白元尊神靜¶
湛而明太一守房司命振鈴桃康攝邪合延¶
運精執符把籙保濟生根飛升上清遊宴瓊¶
宫碧羅之内混黄之中上騰下降玄華泥丸¶
植立萬毛集鍊百神絳闕龍泉統御要津尸¶
注速滅宿瘕摧消緫理五氣混合八瓊十轉¶
回靈易骨變形六周甲子萬氣齊仙仙道貴¶
生无量度人上開八門飛天法輪罪福禁戒¶
宿命因縁普受開度死魂生身身得受生上¶
<pb:KR5a0001_HFL_049-014b>¶
聞諸天諸天之上各有生門中有空洞謡歌¶
之章真王靈篇辭參髙真¶
　　　第一天醫大神拂魔除病飛空之音¶
熒熒五色　維此神丸　爲世凡夫¶
百病孔艱　𡨚憤幽憂　日殞殊顔¶
繼縁著境　神志不安　寒比冰烈¶
熱極火然　命等風燈　沈冥永歎¶
我施大慈　悟爾癃殘　絳宫既平¶
照映億千　虚明无礙　徹地通天¶
玉帝聳觀　群仙列言　度爾證仙公¶
<pb:KR5a0001_HFL_049-015a>¶
萬氣常調完　病從縁業生　魂逝役鬼官¶
徒令爾親徒　悲苦垂辛酸　不知道无形¶
輪轉生死間　見道守虚无　飛神玉京山¶
爾時上智慧　邪試當无干¶
　　　第二普濟真人勑誡鬼癘之章¶
夔龍蒼甲　十丈綱鬚　日食萬鬼¶
邪癘元餘　瘟毒喪睛　幽爽急驅¶
召集都天　神吏斬誅　按藉考追¶
九獄﨑嶇　爾何老氣　假形妄謀¶
入人血脉　塞彼神廬　使氣不行¶
<pb:KR5a0001_HFL_049-015b>¶
尸鬼爲徒　夢想所通　意感隂靈¶
變其形服　干亂黄房　爾不自悟¶
坐與物矜　名書北酆　報對无停¶
何不栖山林　思真道自成　吾行紫煙中¶
救苦居黄庭¶
　　　第三長生大聖振拔跛痾歌曰¶
千尋碧山　萬旗飛火　虎丘控弦¶
河鼓拖　大神騁雲　星流雷過¶
俯視阿人　起而復墮　邪注骨萎¶
筋𤼣家禍　敗風廢手足　賊鬼成曵嚲¶
<pb:KR5a0001_HFL_049-016a>¶
不知宿業因　真心泪流塵　貪嗔信癡縁¶
殺命祭鬼神　死入玄沙牢　億載豈得伸¶
爾當悟道奥　妙玄生爾神　自然无死生¶
永爲上清人　逍遥學无爲　至陽續窮薪¶
此三界之上飛空之中真王歌音音參洞章¶
誦之百徧疾病永消誦之千徧縁習亦除萬¶
徧道成普度一切飛昇太空超出三界位登¶
仙公有聞靈音萬魔東形勑制地祇侍衛送¶
迎拔出地戸五苦八難七祖昇遷永離鬼官¶
魂度朱陵受鍊更生是謂无量普度无窮有¶
<pb:KR5a0001_HFL_049-016b>¶
袐上天文諸天共所崇泄慢墮地獄禍及七¶
祖翁¶
道言此二章並是諸天上帝及至靈仙真除¶
病癘起跛痾明本真元先天不動无有變遷¶
疾病之報皆由業縁展轉結習氣從而化故¶
有呻吟痛楚如是等類鍊神洞虚億劫長久¶
不入流轉體證真人无有生死隱祕之音皆¶
是大梵之言非世上常辭言无韻麗曲无華¶
宛故謂玄奥難可尋詳上天所寳祕於神霄¶
真王上宫依元劫三萬八千年應運下傳若¶
<pb:KR5a0001_HFL_049-017a>¶
有至人齎金寳質心依舊格告盟三天然後¶
而付焉¶
道言夫天地病癘則爲震擗䧟拆水旱風雹¶
運度否終日月五星病癘則爲陵犯薄蝕虧¶
盈至聖神人雖捨病縁无世跛患亦有休否¶
隱顯隨運興衰末學之夫亦有疾傷凡有此¶
災同氣皆當齊心修齋六時行香十徧轉經¶
福德立降消諸不祥无量之文普度无窮¶
道言夫末學道淺或仙品未充病癘所縈跛¶
履痾瘵使真念退悔謂道無靈同學至人爲¶
<pb:KR5a0001_HFL_049-017b>¶
其行香誦經十過以度病癘如法則神氣流¶
行上下升降真性開悟疾恙消解隨其學功¶
計日而得生理壽齡延永便得神仙¶
道言夫天地運終星宿錯度日月失昏四時¶
失度隂陽不調國境有災疾癘四起疫毒流¶
行兆民死傷師友誤履淹衝致身疾痛皆當¶
修齋行香誦經夫齋戒誦經功徳甚重上消¶
天災保安邪國下禳毒害以度兆民生死受¶
頼其福難勝故曰無量普度天人¶
道言凡有是經能爲天地一切兆民行是功¶
<pb:KR5a0001_HFL_049-018a>¶
徳有炎之日發心修齋燒香誦經十過疾病¶
跛痾並皆消滅諸天記名萬神侍衛右别至¶
人尅得爲聖君金闕之臣諸天記人功過毫¶
分無失天中魔王亦保舉爾身得道者乃當¶
洞明至言也¶
諸天中大梵隱語無量音道君譔¶
元始消除病癘跛痾靈書中篇¶
　　　東方八天¶
　　聖應魁闡　牘嘉慶縁　昊赴微露¶
　　肅格中乾　教益彖遷　亦太真邈¶
<pb:KR5a0001_HFL_049-018b>¶
　　逸珉匪類　奏通寳卓　意靈氣玄¶
　　道忱免宣　揚裔備法　濟生度孱¶
　　輔天蠁靈　廓濡企延　鑒賚洞寂¶
　　夀蘄汭漠¶
　　　南方八天¶
　　神飈散霞　梵極侔幽　無沔道夷¶
　　流淵離疇　猛甡投端　轉拳莬泉¶
　　冀瀛䇿思　馘靜魔玄　九露叱落¶
　　奚祠精㳙　含熈傳青　比生麗班¶
　　鴟牙公都　樞機總南　錠丹燄酢¶
<pb:KR5a0001_HFL_049-019a>¶
　　澨婁毛鶼¶
　　　西方八天¶
　　牝關玉停　勾旗慜蒸　黃婁緾奎¶
　　鬼井摇箕　鬱亶滌澤　首莫那羅¶
　　合神仙度　無阿流刀　桓尢偁怛¶
　　嶔豈俄由　罔徹太匠　鳥耿爭蚪¶
　　車盈荼宛　洴适岐釋　開韓斗師¶
　　救局魂堂¶
　　　北方八天¶
　　魚曲玄校　女璌蚑斗　栢麻初幾¶
<pb:KR5a0001_HFL_049-019b>¶
　　正朕室酉　幕河鄙虚　紇陋根湊¶
　　坤纓脾籍　呼轉丹候　月神華玦¶
　　條飛察周　燕泊芒肫　狸延畫¶
　　覺晦並彌　混權空咄　古泰定長¶
　　阿爲上仙¶
道言此諸天中大梵隱語無量之音舊文以¶
琅華朱光之毫書太極玄定天中紫舘北扉¶
之上以氣下臨纒宿星尾之分救諸病癘跛¶
痾報償惡業解除縈纒詛訟𡨚負之氣使知¶
徳自施疾癘消滅鳯迹龍紀之書字皆廣長¶
<pb:KR5a0001_HFL_049-020a>¶
一文東華上相青童道君昔書其文以爲正¶
音有知其音能齋而誦之者諸天皆遣飛霄¶
騎吏下觀其身書其功勤上奏諸天萬神朝¶
禮地祗侍門大勲天樞保舉上仙道備剋得¶
遊行三界升入金門¶
此音無所不辟無所不禳無所不度無所不¶
成天真自然之音也故誦之致飛霄下觀上¶
帝遥唱萬神朝禮三界侍軒羣祅束首鬼精¶
自亡琳琅振響十方肅清河海靜黙山嶽吞¶
煙萬靈振伏招集羣仙天無氣穢地無祅麈¶
<pb:KR5a0001_HFL_049-020b>¶
冥慧洞清大量玄玄也¶
¶
¶
¶
元始无量度人上品妙經卷之四十九¶
¶
¶
¶
¶
¶
